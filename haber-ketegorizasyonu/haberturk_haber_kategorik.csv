kategori,baslik,link,icerik
spor,Real Madrid'de Carlo Ancelotti ile yollar ayrıldı!,https://www.haberturk.com/real-madrid-de-carlo-ancelotti-ile-yollar-ayrildi-3793418-spor,"İspanya La Liga temsilcisi Real Madrid'de beklenen ayrılık gerçekleşti. Real Madrid, teknik direktör Carlo Ancelotti ile karşılıklı anlaşma sonucunda yolların ayrıldığını açıkladı. Brezilya Milli Takımı, teknik direktörlük görevi için İtalyan çalıştırıcı Carlo Ancelotti ile anlaşma sağlamıştı. Brezilya Futbol Federasyonundan yapılan açıklamada, Brezilya'yı 2026 Dünya Kupası'na kadar yönetecek olan Ancelotti'nin, gelecek ay Ekvador ve Paraguay'a karşı oynanacak Güney Amerika Futbol Konfederasyonu (CONMEBOL) Dünya Kupası Elemeleri maçlarında milli takımın başında olacağı belirtildi. Konuyla ilgili açıklamada bulunan Brezilya Futbol Federasyonu Başkanı Ednaldo Rodrigues, ""Ancelotti'yi Brezilya'nın başına getirmek, yalnızca stratejik bir hamle değil. Bu adımla, podyumun en üst basamağını geri almaya kararlı olduğumuzu tüm dünyaya ilan etmek istiyoruz. O, futbol tarihinin en büyük teknik direktörlerinden biri ve artık gezegenin en iyi milli takımına liderlik edecek. Onunla birlikte Brezilya futbolu için yeni ve görkemli bir dönemi başlatacağız."" şeklinde konuştu."
spor,Demir Ege'ye Fransa'dan talip!,https://www.haberturk.com/demir-ege-ye-fransa-dan-talip-3793415-spor,"Beşiktaş'ın yaz transfer döneminde Portekiz ekibi Rio Ave'ye satın alma opsiyonu ile kiraladığı Demir Ege Tıknaz'ın talipleri artmaya devam ediyor. Portekiz basınından A Bola'da yer alan habere göre, Fransa'dan Lille, 20 yaşındaki genç orta saha oyuncusu ile ilgileniyor."
spor,Formula 1'de sıradaki durak Monako!,https://www.haberturk.com/formula-1-de-siradaki-durak-monako-3793386-spor,"2025 Formula 1 Dünya Şampiyonası'nda heyecan, sezonun sekizinci etabı Monako Grand Prix'siyle devam edecek. Circuit de Monaco olarak da bilinen 3,3 kilometrelik Monte Carlo Pisti'nde yapılacak yarış, 78 tur üzerinden düzenlenecek. Sıralama turları yarın TSİ 17.00, yarış ise 25 Mayıs Pazar günü TSİ 16.00'da başlayacak."
spor,"Galatasaray'da yeni dönem: İmzalar, vedalar ve beklentiler!",https://www.haberturk.com/galatasaray-da-yeni-donem-imzalar-vedalar-ve-beklentiler-3793378-spor,"2024-2025 sezonunun 36'ncı haftasında şampiyonluğunu ilan eden Galatasaray’da transfer çalışmaları hız kazandı. Sarı-kırmızılı ekipte kadro planlamasında dikkat çeken gelişmeler yaşanıyor. Demirören Haber Ajansı'nın (DHA) ulaştığı bilgilere göre öne çıkan başlıklar şu şekilde; Galatasaray, genç futbolcusuyla 4 yıllık yeni sözleşme için anlaşma sağladı. Yıllık 2,3 milyon euro kazanması beklenen Yunus’un birkaç gün içinde resmi imzayı atacağı öğrenildi. Sarı-kırmızılı kulüp, başarılı oyuncusu için 35 milyon euro talep ediyor. Devre arasında Premier Lig’den gelen 17 milyon euro’luk teklif geri çevrilmişti. Transferin yakın zamanda sonuçlanması bekleniyor. Galatasaray'ın yıldız golcüsü Victor Osimhen'in Arap Yarımadası’ndan yaklaşık 40 milyon euro maaş teklifi aldığı belirtiliyor. Galatasaray da oyuncuya resmi teklif yaptı ancak transferin gerçekleşmesi beklenmiyor. Juventus, Osimhen'in peşini bırakmazken Fenerbahçe genç oyuncu için nabız yokladı. Geçtiğimiz sezonu ACF Fiorentina'da kiralık geçiren İtalyan oyuncu, Galatasaray’a dönecek. Ancak kulübün planı, Zaniolo’yu yeniden kiralık olarak göndermek yönünde. Galatasaray’ın iki önemli ismi, Fernando Muslera ve Dries Mertens için Başakşehir maçı sonrası özel bir veda töreni düzenlenecek. Her iki futbolcu da eşyalarını toplayarak ülkelerine dönecek. Muslera Uruguay'da 1 yıl daha futbol oynayacak. Ardından ülkesinde satın aldığı kulüp ile yakından ilgilenecek. Galatasaray ile bağlarını koparmayacak ve Sarı-kırmızılı kulübe genç futbolcular önerecek."
spor,Hedef Euroleague şampiyonluğu: Fenerbahçe final için parkede!,https://www.haberturk.com/hedef-euroleague-sampiyonlugu-fenerbahce-final-icin-parkede-3793362-spor,"Euroleague'de final four bugün Birleşik Arap Emirlikleri'nin başkenti Abu Dabi'de başlayacak. Etihad Arena'da gerçekleştirilecek Dörtlü Final'in ilk maçında Türkiye'yi temsil eden Fenerbahçe Beko ile Yunanistan ekibi Panathinaikos AKTOR, TSİ 18.00'de karşılaşacak. Mücadele S Sport, EXXEN ve Tivibu platformlarından canlı yayınlanacak. Günün ikinci maçında ise Yunan ekibi Olympiakos ile Fransa'yı temsil eden Monaco, TSİ 21.00'de parkeye çıkacak. Avrupa Ligi Dörtlü Finali, ilk kez Avrupa dışında düzenlenecek."
spor,"NBA konferans finalinde Timberwolves'u yenen Thunder, seride 2-0 öne geçti",https://www.haberturk.com/nba-konferans-finalinde-timberwolves-u-yenen-thunder-seride-2-0-one-gecti-3793352-spor,"Amerikan Basketbol Ligi (NBA) Batı Konferansı finalinde Minnesota Timberwolves'u 118-103 yenen Oklahoma City Thunder, seride 2-0 öne geçti."
spor,"Galatasaray'dan Şampiyonlar Ligi için dev transfer operasyonu: Leroy Sane, Inaki Williams!",https://www.haberturk.com/galatasaray-dan-sampiyonlar-ligi-icin-dev-transfer-operasyonu-leroy-sane-inaki-williams-3793341-spor,"Trendyol Süper Lig'de sezonu şampiyon olarak tamamlayan Galatasaray, yeni sezonda hem ligde unvanını korumak hem de UEFA Şampiyonlar Ligi'nde ses getirecek bir performans sergilemek için transfer çalışmalarına hız verdi. Sarı-kırmızılı yönetim, teknik direktör Okan Buruk'un raporu doğrultusunda kadrosunu güçlendirmek için kolları sıvadı. Öncelikli hedeflerden biri ise kanat hattına üst düzey bir takviye yapmak. Bu doğrultuda gündeme gelen ilk isim, Almanya Bundesliga devi Bayern Münih’in yıldız futbolcusu Leroy Sane oldu. Yönetim, yıldız futbolcunun Şampiyonlar Ligi arenasında Galatasaray formasıyla boy göstermesi için tüm imkanlarını seferber etmeye hazır. Galatasaray’ın transfer listesinde yer alan bir diğer önemli isim ise La Liga ekiplerinden Athletic Bilbao'nun tecrübeli oyuncusu Inaki Williams. İspanya doğumlu Gana Milli Takımı oyuncusu, kulübünün altyapısından yetişip uzun yıllardır A takımda forma giyiyor.  Geride kalan sezonda çıktığı 49 resmi maçta 11 gol ve 9 asistlik katkı sağlayan 30 yaşındaki futbolcu, hem hızı hem de istikrarlı performansıyla dikkat çekiyor. Ancak bu transferin önünde bazı engeller bulunuyor. Galatasaray cephesi şu ana kadar Williams için resmi bir girişimde bulunmazken, Athletic Bilbao’nun oyuncu için yüksek bir bonservis bedeli talep ettiği ifade ediliyor. Inaki Williams’ın kulübüyle olan sözleşmesi 2028 yılına kadar devam ediyor. Bu da olası bir transferde pazarlık sürecinin zorlu geçeceğine işaret ediyor."
spor,Konyaspor Kulübü Yüksek Divan Kurulu Toplantısı yapıldı,https://www.haberturk.com/konyaspor-kulubu-yuksek-divan-kurulu-toplantisi-yapildi-3793296-spor,"Konyaspor Kulübü Başkanı Ömer Korkmaz, ""Bir başkan adayı çıksın, yönetim kurulu oluştursun. Onlar da Konyaspor'a yöneticilik yapsın. Şu anda kulübün başka bir alternatifi görünmüyor."" dedi. Korkmaz, MEDAŞ Konya Büyükşehir Stadyumu Basın Toplantı Salonu'nda gerçekleştirilen 3. Yüksek Divan Kurulu Toplantısı'nda yaptığı konuşmada, kulübün ekonomik yapısının her geçen gün bozulmaya devam ettiğini söyledi."
spor,Zenit'in Gedson Fernandes ısrarı: Teklif yapacaklar!,https://www.haberturk.com/zenit-in-gedson-fernandes-israri-3793256-spor,"Beşiktaş forması giyen Gedson Fernandes, Rus temsilcisi Zenit'in gündeminden düşmüyor. Sport Express'te yer alan habere göre, Zenit'in Gedson Fernandes'e ilgisi devam ediyor. Zenit'in, 26 yaşındaki futbolcunun transferi için yaz aylarında yeniden girişimlere başlayabileceği belirtildi. Beşiktaş forması altında bu sezon 47 maçta sahaya çıkan Portekizli orta saha oyuncusu, 11 gol attı ve 2 asist yaptı. Güncel piyasa değeri 18 milyon Euro olarak gösterilen Gedson'un kulübü Beşiktaş ile sözleşmesi 2027 yılına kadar devam ediyor."
spor,Galatasaray'dan sağ bek harekatı: Davide Calabria!,https://www.haberturk.com/galatasaray-dan-sag-bek-harekati-davide-calabria-3793065-spor,"Ziraat Türkiye Kupası ve Trendyol Süper Lig'de şampiyonluğa ulaşan Galatasaray, bir yandan transfer çalışmalarını da sürdürüyor. Sarı-kırmızılıların kanayan yarası sağ bek bölgesinde bir türlü oyuncu istikrarı sağlanamazken, öncelik yine buraya verildi. Geçtiğimiz yaz Kopenhag'dan Elias Jelert transfer edilirken, 21 yaşındaki isme 9 milyon Euro bonservis bedeli ödendi. Danimarkalı sağ bek, bu bölgede tutunamazken Kaan Ayhan, Roland Sallai ve Barış Alper Yılmaz gibi isimlerin de gerisinde kaldı. Devre arasında bu bölgeyi yine güçlendiren Aslan, Lens'ten satın alma opsiyonuyla Przemyslaw Frankowski'yi kiraladı. Polonyalı sağ bek de inişli çıkışlı performansı nedeniyle tercih edilmedi ve Trabzonspor ile Kayserispor maçlarında Roland Sallai bu bölgede formayı giydi. İspanyol basını, Galatasaray'ın bu bölge için yine arayışta olduğunu ve rotasının İtalya olduğunu öne sürdü. G.SARAY'DAN CALABRIA ATAĞI! Relevo'nun haberine göre; geçtiğimiz dönemlerde de sarı-kırmızılıların gündemine gelen Davide Calabria için yeniden atağa geçildi. Sezonun ilk yarısını Milan'da geçiren İtalyan sağ bek, ikinci yarısını ise Bologna'da kiralık olarak tamamladı. Bu sezon toplam 26 maça çıkan Calabria, 1 gol - 1 asistlik performans sergiledi. Güncel piyasa değeri 7.5 milyon Euro olarak gözüken 28 yaşındaki futbolcunun sözleşmesi sezon sonunda bitecek."
spor,Göztepe: 0 - Galatasaray: 2 | MAÇ SONUCU,https://www.haberturk.com/goztepe-0-galatasaray-2-mac-sonucu-3793724-spor,"Trendyol Süper Lig'in 37. hafta karşılaşmasında Göztepe sahasında şampiyon Galatasaray'ı konuk etti. Mücadele G.Saray'ın 2-0 üstünlüğüyle sonuçlandı. İlk yarısı golsüz tamamlanan mücadelede, sarı-kırmızılılara galibiyeti getiren golleri 70. dakikada Kaan Ayhan ve 90+1'de ise Alvaro Morata kaydetti. Bu sonucun ardından G.Saray üst üste 7. galibiyetini aldı ve 92 puana yükseldi. 3 maçtır kazanamayan Göztepe ise 47 puanda kaldı. Ligin 38. ve son haftasında Galatasaray sahasında Başakşehir'i konuk edecek. Göztepe ise Kasımpaşa deplasmanında sahne alacak."
spor,Okan Buruk yeni hedefi belirledi!,https://www.haberturk.com/okan-buruk-yeni-hedefi-belirledi-3793792-spor,"Trendyol Süper Lig'in 37. haftasında deplasmanda Göztepe'yi 2-0 mağlup eden Galatasaray'da teknik direktör Okan Buruk, galibiyetin ardından konuştu. ""90 PUANIN ÜZERİNE ÇIKTIK"" Mutluyuz, 92 puan. Yine 90 puan barajının üzerine çıktık. Son maçı da kazanırsak, geçen senenin bir puan altında kalıyoruz. Yine yüksek bir puan. Bu da sevindiriyor beni. Bugün kazanıp kazanmamak insanlara önemli değil gibi geliyor ama benim için kazanmak çok önemli. Oyuncular için zordu, sıcaktı. Uzun süre oynamamış oyuncuların da zorlandıklarını gördük oyun içerisinde. Oyuncularımızı yargılayacağımız bir maç da değildi çünkü uzun süre oynamıyorlar. ""YOĞUN BİR TEMPODAN GEÇTİK"" Yoğun bir tempodan geçtik. İyi niyetli olduklarını ve hep oyun içerisinde olduklarını gördük. Göztepe'ye karşı oynamak zor. Çözdüğümüz zaman çok kolay rakip kaleye gittik ama bazen baskı altında top kayıpları yaptık, iyi yapamadığımız yerler oldu. Kaan, muhteşem bir gol attı. Oraya gelene kadar da pozisyonlar vardı. İkinci golle maçı bitirdik. Önemli ve güzel bir galibiyet. ""BAZEN AYRILIKLAR ÇOK ZOR OLABİLİYOR"" Dries, bizim için çok önemli. Ailesiyle birlikte de çok değerli. Galatasaray'a önemli hizmetler yaptı. Yaşına rağmen profesyonelliği, bize çok yardımcı oldu. Ondan ayrılmak çok zor olacak. Bu anlamda hepimiz duygusalız. Önümüzdeki hafta da onun için önemli olacak. O maçta da oynatmayı düşünüyoruz. Bu tür ayrılıklar bazen çok zor oluyor. ""MUSLERA'YI İKNA ETMİŞTİK"" Muslera'nın da geçen sezon böyle bir düşüncesi vardı ama biz ikna etmiştik. Çok değerli ve çok önemli isim. Çok önemli hizmet etti. Onun yerini doldurmak kolay değil. ""G.SARAY SEVGİSİ BİTMEYECEK"" Galatasaray takımı şampiyonluklar kazanıyor. Değişimler oluyor. Önemli olan doğru isimleri buraya getirmek. Seçimler ve ayrılıklar bizim için zor olacak ama Galatasaray sevdası hiçbirinin içinde bitmeyecek. Bunu yabancı oyuncularda da görüyoruz. Bence en güzel şeylerden biri bu. Bitmeyen bir sevgi olacak. ""KEYİF ALARAK KUTLAYACAĞIZ"" Bununla ilgili hafta içi de destek istedik. Onun yanında 3. şampiyonluk ve bunu hak ettik. Bu kadar büyük bir organizasyon çok önemli. Oraya katılım önemli, birlikte şampiyonluğu kutlayacağız. Keyif alarak 3. şampiyonluğumuzu ve 5. yıldızı kutlayacağız. YENİ HEDEFİ BELİRLEDİ 25 şampiyonluğumuz ve 19 kupamız var. 2026'da da 20+26 diyeceğiz. Bu parola ile yeni sezona hazırlanacağız."
spor,Muşspor: 2 - Balıkesirspor: 0 | MAÇ SONUCU,https://www.haberturk.com/musspor-2-balikesirspor-0-mac-sonucu-musspor-2-lig-e-yukseldi-3793729-spor,3. Lig'de 1. ve 2. grup play-off final turunda Muşspor ile Balıkesirspor kozlarını paylaştı. HT Spor'da yayınlanan ve Yeni Adana Stadyumu'nda oynanan dev karşılaşmayı Muşspor 2-0 kazandı. Muşspor'a galibiyeti getiren golleri 35. dakikada Stanley Ohawuchi ve 90+8'de Yakup Alkan kaydetti. Ayrıca konuk takımda 81. dakikada Muhammed Demirci direkt kırmızı kart görerek takımını 10 kişi bıraktı.
spor,Galatasaray takım otobüsüne taşlı saldırı!,https://www.haberturk.com/son-dakika-galatasaray-takim-otobusune-tasli-saldiri-3793777-spor,"Trendyol Süper Lig'in 37. haftasında şampiyonluğu garantileyen Galatasaray, deplasmanda Göztepe ile karşı karşıya geldi. Mücadeleyi sarı-kırmızılılar Kaan Ayhan ve Alvaro Morata'nın golleriyle 2-0 kazandı ve galibiyet serisini sürdürdü. Göztepe maçının ardından G.Saray'ın takım otobüsüne taşlı saldırı düzenlendi. Otobüste 1972 yılında kazanılan ilk yıldızın üstüne taş isabet etti ve cam kırıldı."
spor,Arda Turan'dan Eyüpspor'a veda!,https://www.haberturk.com/arda-turan-dan-eyupspor-a-veda-3793755-spor,"Trendyol Süper Lig'de sezonu 53 puanla tamamlayan ikas Eyüpspor'da teknik direktör Arda Turan, Antalyaspor maçının ardından kulüpten ayrıldığını açıkladı."
spor,Ange Postecoglou: Kökleri Anadolu'ya kadar uzanan bir başarı hikayesi,https://www.haberturk.com/ange-postecoglou-kokleri-anadolu-ya-kadar-uzanan-bir-basari-hikayesi-3793651-spor,"Geçen sezon temmuz ayında İngiltere ekibinin başına gelen Postecoglou, Premier Lig kulübünü yöneten ilk Avustralyalı olmanın yanı sıra tarihte Avrupa kupasını kazanan ilk Avustralyalı teknik direktör ünvanına da sahip oldu. 2008 İngiltere Lig Kupası (Carabao Kupası)'nı kazanmasının ardından kupa orucuna giren Londra takımına ilk kupasını tattıran 59 yaşındaki teknik adam, 2025 Avrupa Ligi finalinde Manchester United'ı devirerek Premier Lig'deki kötü performansı da taraftarlarına unutturdu. Geçen yıl eylül ayında Kuzey Londra derbisinde Arsenal'e 1-0 kaybedilen maç sonrası eleştiri oklarının hedefi olan Postecoglou,""Her zaman ikinci yılımda bir şeyler kazanırım. Hiçbir şey değişmedi. İnanmadığım şeyleri söylemem.""demişti. Postecoglou'nun oyun felsefesi, yüksek yoğunluklu ve hücum futbolu tercihi taraftarlar ve futbol yazarları arasında""Angeball""lakabını kazanmasına sebep oldu. Soy ismi sebebiyle Türk kamuoyunun da ilgi odağı olan tecrübeli teknik adam, Türk basınının onun kökleri hakkındaki sorulan soruyu,""Türkiye ile birkaç kuşak öncesine dayanan bir soy bağımız var. Soyadımız da bunu açıkça gösteriyor.""şeklinde yanıtlamıştı. Eşinin de Türkçe bildiğini söyleyen Avustralyalı taktisyen,""Ayrıca eşim Türk dizilerine bayılıyor. İzlediği tek şey o diyebilirim. Türkçesi de çok iyi. Kendisi Yunan asıllı ama böyle bir bağ var.""demişti. YUNANİSTAN'DAKİ ASKERİ DARBE HAYATINI DEĞİŞTİRDİ 1923'de Türkiye ile Yunanistan arasında yapılan nüfus mübadelesinde Manisa'nın Alaşehir ilçesinden göçen ailenin çocuğu olarak 27 Ağustos 1965'de Atina'nın Nea Filadelfia bölgesinde doğdu. Manisa'dan göçmüş ailelerin kurmuş olduğu yerleşim yeri olan Nea Filadelfia""Yeni Manisa""anlamına gelmekteydi. Tecrübeli teknik adam, Yunanistan'daki 1967 askeri darbesiyle kaderini değiştirecek bir hayat hikayesine sahip oldu. Darbe sonrası babası Dimitris'in işlerinin bozulmasıyla beraber Avustralya'ya göç kararı alan Postecoglou ailesi, Ange henüz 5 yaşındayken Melbourne'e yerleşti. 2021'de İskoçya basınına verdiği röportajda ailesinin Atina'dan göçü hakkında konuşan Postecoglou,""İnsanlar daha iyi bir hayat için başka bir ülkeye gittiklerini söylüyorlar. Ailem daha iyi bir hayata sahip olmadı, bana daha iyi bir hayat yaşamam için fırsatlar sağlamak amacıyla Avustralya'ya gittiler.""ifadelerini kullanmıştı. Futbol kariyerinin şekillenmesinde babasının büyük rolü olan Ange, babasıyla sık sık oyun içi taktikler ve stratejiler hakkında konuştu, bu da ilerleyen dönemde onun antrenörlük felsefesini etkiledi. Postecoglou'nun futbola adımını Melbourne'un Yunan topluluğunda köklü bir yere sahip olan South Melbourne Hellas'da defans oyuncusu olarak attı. Oyunculuk süreci pek iç açıcı geçmeyen Ange, 1984'ten 1993'e kadar 193 maça çıkarken Avustralya Milli Takımı'nda ise sadece 2 maçta forma şansı bulabildi. TEKNİK DİREKTÖRLÜK KARİYERİ Teknik direktörlüğe, kulübü South Melbourne'de başlayan Postecoglou, burada gösterdiği başarılı performansının ardından sırasıyla Avustralya U20 ve U17 takımını 2001'den 2005'e kadar yönetti. Sonrasında Avustralya ekipleri Panachaiki, Whittlesea Zebras, Brisbane Roar ve Melbourne'de teknik direktörlük yapan Postecoglou, 2013'de Avustralya Milli Takımı'nın başına geçti. Milli takımı, 2015 AFC Asya Kupası'nda zafere taşıyarak daha yerel düzeyde olan OFC Erkekler Uluslar Kupası'nın ardından ülkenin ilk büyük uluslararası kupasını kazandı. Postecoglou'nun uluslararası başarısı yurt dışındaki kulüplerin dikkatini çekti ve Japonya'nın J1 Ligi'nde Yokohama F. Marinos'un teknik direktörü olarak gitmesine yol açtı. 2019'da Japon ekibini 15 yıl sonra ilk lig şampiyonluğuna taşıyan Postecoglou, agresif ve topla oynamaya dayalı bir oyun tarzına olan bağlılığıyla akıllarda yer etti. Japonya Ligi'ndeki başarısından dolayı Avrupa kulüplerinin ilgisini çeken tecrübeli çalıştırıcı, 2021'de İskoçya'nın Celtic takımının başına geçti. Avustralyalı teknik adam, başarılı kariyerine iki sezon geçirdiği Premiership'de de devam ederek 2 İskoçya Premiership, 2 İskoçya Lig Kupası ve 1 İskoçya Kupa'sını müzesine götürdü. LONDRA'YA BÜYÜK BEKLENTİLERLE GELDİ Tottenham'ın başına geçeceği haberinin ardından taraftarlarca coşkuyla karşılanan Postecoglou​​​​​​​, kendine ait oyun felsefesinden dolayı ""Angeball"" lakabıyla anılmaya başladı. Onun liderliğinde Tottenham, İngiliz futbolunun en üst seviyelerinde rekabet etmeyi hedefleyen daha agresif ve eğlenceli bir oyun tarzı benimsedi. 2023/23 sezonunu 8. sırada bitiren kulüp 2010'dan bu yana ilk kez Avrupa Kupası'na katılma hakkı kazanamamıştı. 2023 Temmuz'unda görevinin başına gelen Postecoglou, 2023/24 sezonunu 5. tamamlayarak Kuzey Londra ekibinin Avrupa Ligi'nde yer edinmesini sağladı. Postecoglou, 4 yıllık kontratın altına imza atarak hem İngiltere, hem de Japonya ve İskoç futbolunun en üst düzey seviyesinde teknik direktörlük yapan ilk Avustralyalı oldu. 2017'de futbol yöneticiliğine ilişkin deneyimlerini ve yaklaşımını yansıtan""Changing the Game""(Oyunu Değiştirmek) başlıklı yazdığı bir kitabı da bulunuyor."
spor,Fenerbahçe Beko - Panathinaikos: 82-76 (MAÇ SONUCU),https://www.haberturk.com/fenerbahce-beko-panathinaikos-82-76-mac-sonucu-fenerbahce-euroleague-de-finalde-3793523-spor,"Fenerbahçe Beko son şampiyonu dize getirdi, THY Euroleague'de finale yükseldi! Sarı-lacivertliler, Birleşik Arap Emirlikleri'nin başkenti Abu Dabi'de düzenlenen THY Euroleague Final Four (Dörtlü Final) yarı finalinde karşılaştığı son şampiyon Yunanistan ekibi Panathinaikos'u 82-76 mağlup etti ve adını finale yazdırdı. Kanarya, Avrupa'nın 1 numaralı organizasyonunda 4. kez finalde mücadele edecek. Karşılaşmaya boyalı alanda iyi başlayan Fenerbahçe Beko, ilk 4 dakikayı 13-5 önde geçti. Savunmada oldukça etkili olan sarı-lacivertliler, çeyreğin sonunda farkı çift hanelere yükseltti: 22-12. Fenerbahçe Beko, ilk çeyreği 22-13 üstün kapattı. İkinci çeyreği Hayes-Davis ve Tarık Biberovic'in üç sayılık basketleriyle başlayan Fenerbahçe Beko, 13. dakikada 12 sayılık üstünlük yakaladı: 31-18. Hücumda temposu düşen Fenerbahçe Beko karşısında içeriden sayılar üreten Panathinaikos AKTOR, farkı 18. dakikada tek hanelere (35-27) çekti. Devrenin son sayısını Panathinaikos AKTOR adına Nunn atarken, son 4 dakika çok kötü hücum eden Fenerbahçe Beko buna karşın soyunma odasına 38-33 önde gitti."
spor,Fenerbahçe 7 yıl sonra Euroleague finalinde!,https://www.haberturk.com/fenerbahce-7-yil-sonra-euroleague-finalinde-3793554-spor,"Fenerbahçe  Beko, THY Euroleague'de (Avrupa Ligi) tarihinde 4. kez finale yükseldi. Birleşik Arap Emirlikleri'nin başkenti Abu Dabi'deki Etihad Arena'da gerçekleştirilen Final Four (Dörtlü Final) organizasyonunda Yunan ekibi Panathinaikos AKTOR'la karşılaşan sarı-lacivertliler, tamamını kontrolü altında geçirdiği maçı 82-76 kazanarak finale kaldı. Tarihinde 7. kez Final Four'da mücadele eden Fenerbahçe Beko, 2016, 2017 ve 2018'den sonra 4. kez adını finale yazdırdı. Kupayı 2017'de müzesine götüren Fenerbahçe, 8 yıl sonra aynı başarıyı tekrarlamak için Olympiakos-Monaco maçının galibiyle 25 Mayıs Pazar günü finalde karşılaşacak. JASIKEVICIUS ŞANSSIZLIĞINI KIRDI! Fenerbahçe Beko Başantrenörü Saras Jasikevicius, Final Four organizasyonlarındaki şansızlığını yendi. Kariyerinde üst üste 5, toplamda da 6. kez Final Four'da yer alan Litvanyalı başantrenör, 2. kez finale kaldı. Daha önce sadece 2021'de Barcelona'yla finale yükselen Jasikevicius, Final Four'daki diğer 4 yarı final maçını kaybetmişti. 49 yaşındaki başantrenör, Panathinaikos AKTOR Başantrenörü Ergin Ataman'a karşı Final Four organizasyonlarında ilk kez galip geldi. İki başantrenör arasındaki rekabette daha önce oynanan iki karşılaşmada da Ataman'ın takımları galip gelmişti. ATAMAN BU SEFER FİNALİ GÖREMEDİ Panathinaikos AKTOR Başantrenörü Ergin Ataman, bu sefer Final Four'da final sevinci yaşayamadı. Avrupa kupalarında 5 farklı takımla 7 kez final heyecanı yaşayan Ataman, Euroleague'de 2019, 2021 ve 2022'de Anadolu Efes, 2024'te ise Panathinaikos'la finalde yer almıştı. Ataman'ın takımı, Fenerbahçe'ye kaybetti ve bu sefer finale kalamadı. MAÇ SONU BÜYÜK SEVİNÇ Fenerbahçeli taraftarlar, 7 yıl sonra gelen finali büyük bir mutlulukla karşıladı. Maç boyunca takıma büyük destek veren taraftarlara, Olympiakoslu basketbolseverler de eşlik etti. MVP HALL Maçın En Değerli Oyuncusu (MVP), Fenerbahçe Beko'dan Devon Hall oldu. Karşılaşmayı 18 sayıyla tamamlayan Hall, maçın en iyi ismi oldu. Sarı-lacivertlilerde Tarık Biberovic 15, Errick McCollum ise 13 sayıyla galibiyette önemli oynadı. CEDİ OSMAN'IN 22 SAYISI PANATHINAIKOS'A YETMEDİ Panathinaikos AKTOR'da Cedi Osman'ın başarılı performansı galibiyet için yeterli olmadı. Milli basketbolcu, karşılaşmayı 22 sayıyla tamamladı. Yunan ekibinde son periyotta 5 faulle oyundan çıkan sezonun MVP'si Kendrick Nunn ise 19 sayı attı."
spor,İtalya Serie A'da şampiyon Napoli!,https://www.haberturk.com/italya-serie-a-da-sampiyon-napoli-3793586-spor,"İtalya Serie A'da şampiyon Napoli... İlk olarak Arjantinli futbol efsanesi Maradona'nın şampiyon yaparak dünya futboluna tanıttığı Napoli, İtalya'da bir kez daha mutlu sona ulaştı. Antonio Conte'nin çalıştırdığı Napoli, 38. ve son hafta maçında evinde Cagliari'yi 2-0 mağlup ederek sezonu 82 puanla Inter'in 1 puan önünde lider tamamladı ve şampiyonluğunu ilan etti. Napoli'ye galibiyeti ve şampiyonluğu getiren golleri, 42. dakikada Scott McTominay ile 51. dakikada Romelu Lukaku kaydetti."
spor,Fenerbahçe'deki kritik Ali Koç ile Aziz Yıldırım zirvesinde neler konuşuldu?,https://www.haberturk.com/fenerbahce-deki-kritik-ali-koc-ile-aziz-yildirim-zirvesinde-neler-konusuldu-3793414-spor,"Olağanüstü kongre atmosferine giren Fenerbahçe’de dün kritik bir görüşme gerçekleşti. Başkan Ali Koç ile Yüksek Divan Kurulu Başkanı Şekip Mosturoğlu, kulübün eski başkanı Aziz Yıldırım'ı ziyaret etti. Yıldırım'ın Altunizade'deki ofisinde gerçekleşen zirvede, kulüpteki son gelişmelerle ilgili fikir alışverişinde bulunuldu. Görüşmede Yıldırım, olağanüstü kongrenin tarihi ve Fenerbahçe Gönüllüleri Derneği'nin başlattığı imza kampanyasıyla ilgili düşüncelerini ifade etti. HT Spor Genel Yayın Yönetmeni Ahmet Selim Kul, HT Spor Gündem programında kritik zirvede neler yaşandığını anlattı: ""Ali Koç ve Aziz Yıldırım buluşmasında herhangi bir olumsuz hava, negatif bir durum yoktu. Karşılıklı olarak fikirlerini paylaştılar. Aziz Yıldırım, Ali Koç'a kongreyi Eylül ayına bırakmamasını önerdi. Hemen kongreye gitmesini, güven oyu alıp yoluna devam etmesini söyledi. Ayrıca Fenerbahçe'nin bir an önce şampiyon olması gerektiği vurgusunu yaptı. ""Çocuklar üzülüyor"" dedi. Bu görüşmede, gerekirse diğer adaylarla da oturulup konuşulması gerektiğini ifade etti. Ali Koç da bu görüşmede kendi fikirlerini paylaştı. Final Four maçına gitti. Akşam önemli bir maçı olacak. Bu süreci değerlendiriyor ve Eylül ayı için alınmış bir kararı var."""
spor,Galatasaray'dan Victor Osimhen açıklaması!,https://www.haberturk.com/galatasaray-dan-victor-osimhen-aciklamasi-3793772-spor,"Galatasaray Yönetim Kurulu Genel Sekreteri Eray Yazgan, Yenikapı Miting Alanı'nda düzenlenen şampiyonluk kutlamaları etkinliklerinde basın mensuplarına açıklamalarda bulundu. Şampiyonlar Ligi festivali düzenlediklerini belirten Yazgan, ""Galatasaray'da belki de bir ilk olarak yapıyoruz. Hem 5. yıldızımızı hem 25. şampiyonluğumuza yakışır bir organizasyon olsun istedik. Bunun karşılığını gördüğümüzü düşünüyorum. Gerçekten inanılmaz bir ilgi var. Sabahtan beri 60 bin civarı taraftarımız alana geldi. Şu anda da 30-35 bin civarı taraftarımız Göztepe - Galatasaray maçını izliyor"" ifadelerini kullandı."
spor,Stanimir Stoilov: Bireysel kalite farkından bahsedebiliriz,https://www.haberturk.com/stanimir-stoilov-bireysel-kalite-farkindan-bahsedebiliriz-3793780-spor,"Trendyol Süper Lig'in 37. haftasında Galatasaray'a 2-0 yenilen Göztepe'nin teknik direktörü Stanimir Stoilov, karşılaşmayı değerlendirdi."
spor,Dries Mertens'ten ayrılık sinyali,https://www.haberturk.com/dries-mertens-ten-ayrilik-sinyali-3793775-spor,"Trendyol Süper Lig'in 37. haftasında Göztepe'yi 2-0 mağlup eden Galatasaray'ın tecrübeli oyuncusu Dries Mertens, geleceğine dair açıklamalarda bulundu."
spor,Gaziantep FK: 2 - Kasımpaşa: 2 | MAÇ SONUCU,https://www.haberturk.com/gaziantep-fk-2-kasimpasa-2-mac-sonucu-3793770-spor,"Trendyol Süper Lig'in 37. haftasında Kasımpaşa, deplasmanda Gaziantep FK'ya konuk oldu. Gaziantep Büyükşehir Stadyumu'nda oynanan müsabaka 2-2 berabere bitti. Ev sahibini 2-0 öne geçiren golleri 24'te penaltıdan Alexandru Maxim ve 45. dakikada Badou Ndiaye atarken, Kasımpaşa'ya beraberliği getiren golleri ise 51'de Mamadou Fall ile 68. dakikada Nuno Da Costa kaydetti. Bu sonucun ardından Kasımpaşa puanını 47'ye, Gaziantep FK ise 44'e yükseltti. Trendyol Süper Lig'in bir sonraki ve son haftasında Lacivert Beyazlılar, Göztepe'yi ağırlayacak. Gaziantep FK, Adana Demirspor'a konuk olacak."
spor,Kaan Ayhan: Böylesi gol daha etkileyici oldu!,https://www.haberturk.com/kaan-ayhan-boylesi-gol-daha-etkileyici-oldu-3793773-spor,"Trendyol Süper Lig'in 37. haftasında deplasmanda Göztepe'yi 2-0 mağlup eden Galatasaray'da Kaan Ayhan, galibiyetin ardından konuştu."
spor,Real Madrid: 2 - Real Sociedad: 0 | MAÇ SONUCU,https://www.haberturk.com/real-madrid-2-real-sociedad-0-mac-sonucu-3793760-spor,"İspanya LaLiga'nın 38. ve son haftasında Real Madrid, evinde Real Sociedad'ı ağırladı. Santiago Bernabeu'da oynanan müsabakayı kazanan 2-0'lık skorla Real Madrid oldu. Real Madrid'e galibiyeti getiren golleri 38 ve 83. dakikada Kaylian Mbappe kaydetti. 26 yaşındaki Fransız yıldız Mbappe, 34 lig maçında 31 gol kaydederek sezonu noktaladı."
spor,"Sunderland, 8 yıl sonra Premier Lig'de",https://www.haberturk.com/sunderland-8-yil-sonra-premier-lig-de-3793762-spor,"İngiltere Championship Yükselme Play-off finalinde Sheffield United ile Sunderland karşı karşıya geldi. Wembley'de oynanan müsabakayı kazanan 2-1'lik skorla Sunderland oldu. Sheffield, 25. dakikada Tyrese Campbell ile 1-0 öne geçti ve ilk yarı 1-0 Sheffield üstünlüğü ile tamamlandı. Sunderland, 76. dakikada Eliezer Mayenda Dossou ile 1-1'lik eşitliği buldu. Sunderland, 90+5. dakikada Thomas Watson ile maçı 2-1 kazandı. Bu sonucun ardından Sunderland, Premier Lig'e yükseldi. Sunderland, Leeds United ve Burnley'in ardından Premier Lig'e yükselen üçüncü takım oldu. Sunderland, 2016-2017 sezonunun ardından ilk kez Premier Lig'de mücadele edecek."
spor,Burak Yılmaz: Maçın skorundan değil ama oyundan memnunum,https://www.haberturk.com/burak-yilmaz-macin-skorundan-degil-ama-oyundan-memnunum-3793784-spor,"Kasımpaşa, Trendyol Süper Lig'in 37. haftasında konuk olduğu Gaziantep Futbol Kulübü ile 2-2 berabere kaldı. Bu sonuçla Gaziantep FK puanını 44'e yükseltirken, Kasımpaşa ise puanını 47'ye yükseltti."
spor,Kürşat Daloğlu: İkinci yarıdaki oyunda sorumlu ve hatalı olan benim,https://www.haberturk.com/kursat-daloglu-ikinci-yaridaki-oyunda-sorumlu-ve-hatali-olan-benim-3793783-spor,"Gaziantep Futbol Kulübü, Trendyol Süper Lig'in 37. haftasında konuk ettiği Kasımpaşa ile 2-2 berabere kaldı. Bu sonuçla Gaziantep FK puanını 44'e yükseltirken, Kasımpaşa ise puanını 47'ye yükseltti."
spor,Eyüpspor: 2 - Antalyaspor: 1 | MAÇ SONUCU,https://www.haberturk.com/eyupspor-2-antalyaspor-1-mac-sonucu-3793732-spor,Trendyol Süper Lig'in 37. hafta karşılaşmasında ikas Eyüpspor ile Onvo Antalyaspor kozlarını paylaştı. Mücadele ev sahibi ekibin 2-1 üstünlüğüyle sonuçlandı. Eyüpspor'a galibiyeti getiren golleri 40. dakikada Mame Thiam ve 42'de Prince Ampem kaydetti. Konuk takımın tek golü ise 89. dakikada Adolfo Gaich'ten geldi. Bu sonucun ardından Eyüpspor 5 maç sonra kazandı ve 53 puana yükseldi. 3 maçtır kazanamayan Antalyaspor ise 44 puanda kaldı.
spor,Emre Belözoğlu: Bu takımın ayağa kalkması için en az 13-14 milyon Avroya ihtiyacı var,https://www.haberturk.com/emre-belozoglu-bu-takimin-ayaga-kalkmasi-icin-en-az-13-14-milyon-avroya-ihtiyaci-var-3793765-spor,"Trendyol Süper Lig’in 37. haftasında Antalyaspor, deplasmanda karşılaştığı Eyüpspor’a 2-1 mağlup oldu."
spor,Eyüpspor'dan Arda Turan'a veda,https://www.haberturk.com/eyupspor-dan-arda-turan-a-veda-3793752-spor,"Trendyol Süper Lig'in 36. haftasında Antalyaspor'u 2-1 mağlup eden Eyüpspor'un asbaşkanı Fatih Kulaksız, teknik direktör Arda Turan'ın geleceğiyle ilgili konuştu."
spor,"Fenerbahçe Beko, Avrupa'da ikinci şampiyonluk için parkeye çıkacak",https://www.haberturk.com/fenerbahce-beko-monaco-maci-saat-kacta-hangi-kanalda-3793632-spor,"Basketbol THY Avrupa Ligi Dörtlü Final organizasyonunun finalinde Fenerbahçe Beko, yarın Fransa'yı temsil eden Monaco'yla karşılaşacak. Birleşik Arap Emirlikleri'nin başkenti Abu Dabi'deki Etihad Arena'da oynanacak final müsabakası TSİ 20.00'de başlayacak. Dörtlü Final'in ilk maçlarında her iki takım da Yunan ekiplerini saf dışı bıraktı. Fenerbahçe Beko, Ergin Ataman'ın çalıştırdığı Panathinaikos AKTOR'u 82-76, Monaco ise normal sezonun lideri Olympiakos'u 78-68 yenerek final bileti aldı. Başantrenör Saras Jasikevicius'un yönetimindeki sarı-lacivertliler, tarihindeki 4. final müsabakasına çıkacak. Kupayı 2017'de İstanbul'daki Dörtlü Final'de müzesine götüren Fenerbahçe Beko, 8 yıl sonra ikinci Avrupa zaferini yaşamak istiyor. Avrupa Ligi'nde 7. kez Dörtlü Final tecrübesi yaşayan sarı-lacivertliler, 2017'nin dışında 2016 ve 2018'de de final oynadı. Fenerbahçe, 2016'de CSKA Moskova'ya, 2018'de ise Real Madrid'e kaybetmişti. Monaco'nun ilk finali Fransa'yı temsil eden Monaco, tarihinde ilk kez Avrupa Ligi finali oynayacak. Daha önce 2022-2023 sezonunda Dörtlü Final oynayan kırmızı-beyazlı ekip, o organizasyonda 3. olmuştu. Sezonu 21 galibiyet 13 yenilgiyle tamamlayan kırmızı-beyazlılar, play-off'ta İspanya ekibi Barcelona'yı 3-2'yle geçmişti. Dörtlü Final'de de Olympiakos'u saf dışı bıraktı. Kırmızı-beyazlı ekip 2020-2021 sezonunda Avrupa Kupası'nı kazanmıştı. JASIKEVICIUS ŞANSSIZLIĞINI KIRDI Fenerbahçe Beko Başantrenörü Saras Jasikevicius, Final Four organizasyonlarındaki şansızlığını yendi. Kariyerinde üst üste 5, toplamda da 6. kez Final Four'da yer alan Litvanyalı başantrenör, 2. kez finale kaldı. Daha önce sadece 2021'de Barcelona'yla finale yükselen Jasikevicius, Final Four'daki diğer 4 yarı final maçını kaybetmişti. 49 yaşındaki başantrenör, Panathinaikos AKTOR Başantrenörü Ergin Ataman'a karşı Final Four organizasyonlarında ilk kez galip geldi. İki başantrenör arasındaki rekabette daha önce oynanan iki karşılaşmada da Ataman'ın takımları galip gelmişti. Monaco'nun en büyük hücum gücü ABD'li yıldızı Mike James, THY Avrupa Ligi'ndeki kupa hasretini sonlandırmak istiyor. Daha önce CSKA Moskova, Baskonia ve Monaco'yla birer kez Dörtlü Final oynayan 2024 yılının MVP'si, 4. kez yer aldığı bu organizasyonda daha önce kupa sevinci yaşayamadı. Mike James, bu sezon 40 maçın tamamına ilk 5'te başlarken, yarı finalde Olympiakos karşısında 17 sayı, 7 asist ve 7 ribaundla maçın MVP'si oldu. Vassilis Spanoulis yönetimindeki Monaco'nun kadrosuna Nick Calathes, Elie Okobo, Jordan Loyd, Daniel Theis gibi önemli yıldızlar da yer alıyor. Monaco'nun kadrosunda şu isimler bulunuyor: Oyun kurucu: Elie Okobo, Jordan Loyd, Terry Tarper, Matthew Strazel, Nick Calathes, Mike James Forvet: Jaron Blossomgame, Alpha Diallo, Juhann Begarin, Vitto Brown Pivot: Georgios Papagiannis, Daniel Theis, Petr Cornelie, Mam Jaiteh, Donatas Matiejunas."
spor,Güle güle Caleb Ewan,https://www.haberturk.com/caleb-ewan-bisikleti-birakti-3788999-spor,"Cumhurbaşkanlığı Türkiye Bisiklet Turu’nun hafızalarımıza kazınan en özel karelerinden birinde Avustralyalı sprinter Caleb Ewan yer alıyor. 2022’deki turun 57. Alay Şehitliği’nde biten 201.5 kilometrelik Edremit-Eceabat etabını kazanan Ewan, podyumdan sonra soluğu atalarının mezarlarında almıştı. Bölgenin tarihi değerinin farkında olan sporcu, bunun etap galibiyeti için önemli bir motivasyon olduğunu belirterek ziyaretinden duyduğu mutluluğu dile getirmişti.Kazandığı etabı Çanakkale'de hayatını kaybeden Avustralyalı askerlere adadığını aktaran Ewan, ""Günümüzde Avustralya, Yeni Zelanda ve Türkiye arasında ilişkiler çok iyi. Ülkelerimiz arasında artık barış var” sözleriyle de dünden bugüne konuyu getirmiş ve Türkiye’de iyi karşılandığını da belirtmeden geçmemişti. O yıl ülkemizde 2 etap kazanan Caleb Ewan’ın Türkiye’ye ilk gelişi de değildi. 2019’da da tekeri Türkiye topraklarına değen Avustralyalı, yine 2 etap kazanmıştı. Sporcunun kariyerindeki 65 zaferin 4’ü Türkiye’deydi yani. Cumhurbaşkanlığı Türkiye Bisiklet Turu’nun 60 yıllık tarihinde de en çok etap kazanan ilk 10 ismi arasında yer alıyordu aynı zamanda."
spor,Bereketli tur,https://www.haberturk.com/60-cumhurbaskanligi-turkiye-bisiklet-turunun-ardindan-3788410-spor,"Bereketin sözlük anlamlarından biri olan yağmuru Türkiye’deki bisiklet turları ile birlikte anıyoruz birkaç yıldır. Cumhurbaşkanlığı Türkiye Bisiklet Turu’nun İstanbul durağı son yıllarda yağmurdan epey nasibini almış ve nötralize edilen final etaplarını izletmişti. Yani bisikletçiler yine pedal çevirmiş ama yarışmak yerine finişe toplu şekilde gelerek önceki etaplarda şekillenen sıralamalarını korumuştu. 1995’ten sonra yine Antalya’da başlayıp İzmir’de bitecek 8 günlük turumuz bize yağmur sürprizinin yaşanmayacağını düşündürmüştü. Ancak bereket, güneyimizde de bisikletçileri yakaladı. Üstelik turun en zorlu etabında. Marmaris’ten Akyaka’ya uzanan 115 kilometrelik bu etapta Sakar geçidini aştıktan sonra deniz seviyesine inen bisikletçileri 9 kilometrelik Kıran tırmanışı bekliyordu. Ortalama eğimi yüzde 10’a yakın olan ve 900 metre irtifa kazanılan bu tırmanış, adının hakkını veren cinstendi. Genel klasman için iddiası olan zirveye önce varmalıydı. Ancak etaplar belli olduğunda fazla hesaba katılmayan yağmur, tüm yol boyunca sporcuları zorladı. Gökova Körfezi’ne doğru tehlikeli virajlarda temposunu düşüren pelotonda kazalar yine de kaçınılmaz oldu."
spor,Efeler Yolu Ultra Trail’de ilk gün sona erdi,https://www.haberturk.com/efeler-yolu-ultra-trailde-ilk-gun-sona-erdi-3793774-spor,"Birbirinden güzel parkur seçenekleri ile katılımcılara unutamayacakları bir yarış deneyimi sunan Efeler Yolu Ultra Trail, her seviyeden sporcuya ev sahipliği yapıyor. Koşu tutkunlarının vazgeçemeyeceği adresler arasında yer alacak Efeler Yolu Ultra Trail, İzmir Valiliği koordinasyonunda, Argeus Travel & Events tarafından; Atletizm Federasyonu ve M1G Arama Kurtarma destekleri, PT Academy, Züber ve Mecanik sponsorluğunda düzenleniyor. Doğal, tarihi, kültürel ve arkeolojik birçok zenginliği içinde barındıran Efeler Yolu Ultra Trail’de 80K’lık parkurda sporcular, 3 bin 600 metrenin üzerinde, 50K’da 2 bin 700 metrenin üzerinde, 30K’lık parkurda bin 300 metrenin üzerinde tırmanışın ardından başlama noktası olan Birgi’de finişi gördüler."
spor,Kadınlar Şampiyonlar Ligi Şampiyonu Arsenal,https://www.haberturk.com/kadinlar-sampiyonlar-ligi-sampiyonu-arsenal-3793789-spor,"Arsenal, UEFA Kadınlar Şampiyonlar Ligi finalinde Barcelona'yı 1-0 mağlup ederek zafere ulaştı. Lisbon'daki Jose Alvalade Stadyumu'nda oynanan finalde Arsenal'in Norveçli orta saha oyuncusu Frida Leonhardsen Maanum'un kaydettiği gol 22. dakikada VAR'dan gelen ofsayt kararıyla iptal edildi. 67. dakikada oyuna giren Arsenal'in İsveçli forveti Stina Blackstenius 74. dakikada İngiliz ekibine şampiyonluğu getiren golü attı. Arsenal, 2007'de ilk kez kaldırdığı kupayı 2. kez kazandı."
spor,Metehan Baltacı: Taraftarlarımızı Yenikapı'ya bekliyoruz,https://www.haberturk.com/metehan-baltaci-taraftarlarimizi-yenikapi-ya-bekliyoruz-3793791-spor,"Trendyol Süper Lig'in 37. haftasında Göztepe'yi 2-0 mağlup eden Galatasaray'ın oyuncularından Metehan Baltacı, açıklamalarda bulundu."
spor,Formula 1 Monaco GP'de pole pozisyonu Lando Norris'in!,https://www.haberturk.com/formula-1-monaco-gp-de-pole-pozisyonu-lando-norris-in-3793759-spor,"Circuit de Monaco olarak da bilinen 3,3 kilometrelik Monte Carlo Pisti'nde 78 tur üzerinden düzenlenen yarışta Norris 1 dakika 09.954 saniyelik derecesiyle ilk cebe yerleşti. Britanyalı sürücü, bu sezon 2. kez pole pozisyonunun sahibi oldu. Verstappen'in 0.109 saniye arkasındaki Monakolu Charles Leclerc (Ferrari) ikinci, 0.175 saniye gerisinde Avustralyalı Oscar Piastri (McLaren) ise üçüncü sırayı aldı. Monako Grand Prix'si yarın TSİ 16.00'da başlayacak."
spor,MKE Ankaragücü'nün yeni başkanı Gazi Ercüment Tekin oldu!,https://www.haberturk.com/mke-ankaragucu-nun-yeni-baskani-gazi-ercument-tekin-oldu-3793734-spor,"Kuzey Ankara Kültür ve Kongre Merkezi'nde çoğunluk aranmaksızın gerçekleştirilen genel kurula Gazi Ercüment Tekin tek aday olarak girdi. Şerafettin Demir başkanlığında oluşturulan divan kurulunun ardından genel kurul çalışmalarına başladı. Bilanço, gelir ve gider hesapları, yönetim kurulu ile denetim kurulu ve raporları oylandı. Bu maddeler, delegelerce kabul edilmedi. Genel kurulda gündem maddelerinin oylanmasının ardından seçime geçilirken, Gazi Ercüment Tekin, 308 delegenin oyunu alarak başkan oldu. Gazi Ercüment Tekin, genel kurulun ardından yaptığı konuşmada, başkanlığa seçildiği için mutlu olduğunu ifade etti. MKE Ankaragücü taraftarının kulübüne sahip çıktığını belirten Tekin, ""MKE Ankaragücü taraftarı kulübünü almıştır. Artık Ankaragücü bizimdir, hepimizindir. Hep beraber olalım. Bu şehri ayağa kaldırmakla mükellefiz. Bir kişiyle değil, hep beraber başaracağız. Bu şehrin ayağa kalkması için bizim ayağa kalmamız lazım. Atkılılar kulübüne sahip çıkmıştır. İnşallah önümüzdeki günler hepimize hayırlı olsun. Ankaragücü yaşasın."" diye konuştu."
saglik,Visseral yağlanma kalp krizi nedeni!,https://www.haberturk.com/visseral-yaglanma-kalp-krizi-nedeni-haberler-3790620,"Deri altındaki yağdan farklı olarak iç organların çevresinde biriken ve metabolik olarak aktif bir yağ türü olan visseral yağ, görünmeyen ancak son derece tehlikeli bir sağlık tehdidi oluşturuyor. Endokrinoloji ve Metabolizma Hastalıkları Uzmanı Prof. Dr. Berçem Ayçiçek, ""Karaciğer, bağırsaklar, pankreas ve böbrekler gibi hayati organları çevreleyen bu yağ dokusu, vücutta iltihaplanmayı artırarak hormon dengesini ve insülin metabolizmasını olumsuz etkileyebiliyor. Yüksek kalorili beslenme, hareketsizlik, kronik stres ve hormonal değişimler, visseral yağlanmayı artıran başlıca faktörler arasında sayılıyor"" dedi. Prof. Dr. Ayçiçek, visseral yağların karaciğer, bağırsaklar, pankreas ve böbrekler gibi hayati organların çevresinde biriktiğine dikkat çekerek, ""Bu yağ dokusu, vücutta iltihaplanmayı artırarak hormon dengesini ve insülin metabolizmasını bozabiliyor"" dedi. Yüksek kalorili beslenme, hareketsizlik, stres ve hormonal değişimlerin visseral yağlanmayı tetikleyen başlıca etkenler arasında yer aldığını belirtti. Visseral yağın sağlık üzerindeki etkilerine dair bilimsel çalışmalara da değinen Prof. Dr. Ayçiçek, “İnsülin sinyal yollarını bozarak Tip 2 diyabet riskini artırıyor. Aynı zamanda damar sertliğini tetikleyerek kalp krizi ve inme riskini yükseltiyor. Bazı inflamatuar proteinler aracılığıyla kolon, meme ve pankreas kanseri gibi hastalıkların gelişimine de zemin hazırlıyor” ifadelerini kullandı."
saglik,"İstanbul'da geliştirilen ve dünyada ilk olacak üç yerli ilaçta, insan denemeleri başlıyor",https://www.haberturk.com/istanbul-da-gelistirilen-ve-dunyada-ilk-olacak-uc-yerli-ilacta-insan-denemeleri-basliyor-haberler-3790536,"Yeni ilaçların uluslararası patentleri alındı ve alanında dünyanın en etkili bilim yayınlarında araştırma makaleleri de yer aldı. Türkiye'de ilk kez sistem biyolojisi ve yapay zekâ temelli yöntemlerle geliştirilen bu üç yeni ilaç adayı, İstanbul Ataşehir'de kurulan Trustlife laboratuvarlarında geliştirildi. Trustlife, bunlar dışında 10 farklı hastalıkta daha ilaç geliştirme projeleri yürütüyor. İngiltere'deki Kings College London ve İsveç'teki dünyaca ünlü Karolinska Enstitüsü'nde araştırma laboratuvarları bulunan ve aynı zamanda İsveç Kraliyet Teknoloji Enstitüsü'nün İnsan Protein Atlas Programı'nda Eş Proje Yürütücüsü olan Prof. Dr. Adil Mardinoğlu ile Cumhurbaşkanlığı Sağlık Politikaları Kurulu üyesi ve Atatürk Üniversitesi Tıp Fakültesi Tıbbi Biyoloji Anabilim Dalı'ndan Prof. Dr. Hasan Türkez, önümüzdeki aylarda ilk insan denemelerine başlanacak ilaçların, dünya pazarı için de ilk olduğunu kaydetti. İkisi de devlet parasız yatılı okullarında okuyan ve 'bu ülkeye borcumuzdu' dedikleri yerli ilaç hayallerinde sonuca çok yaklaştıklarını kaydeden Prof. Dr. Hasan Türkez, “Adil Hoca da ben de ikimiz de devlet parasız yatılı okullarında okuduk. Devletin sağladığı bu olanakları hiçbir zaman unutmadık. Hayalimiz, Anadolu topraklarından çıkmış olan bir fikrin, insanlığa hizmet edecek bir ilaca dönüşmesiydi. Bugün bu hayale çok yaklaştık. Önümüzdeki 3-4 yıl içerisinde bu süreci tamamlayabilirsek, küresel markette Türkiye emekli ve Türkiye adresli küresel bir ilacı raflarda görebileceğiz"" dedi."
saglik,Başına futbol topu çarpan 7 yaşındaki çocuğun beyninde kanama tespit edildi,https://www.haberturk.com/basina-futbol-topu-carpan-7-yasindaki-cocugun-beyninde-kanama-tespit-edildi-3793719,"Olay, Büyükkolpınar Mahallesi Alaçam Caddesi'ndeki sitede meydana geldi. İddiaya göre, anne G.Y., oğlu G.N.'yi halı sahada oynarken başına futbol topu geldiğini belirterek Ondokuz Mayıs Üniversitesi Tıp Fakültesi Hastanesi’ne götürdü. Tedaviye alınan G.N.’nin beyninde kanama olduğu ve hayati tehlikesinin bulunduğu öğrenildi. Olayla ilgili çalışma başlatan polis, sitede oturan çocuklardan aldığı ifadede, 2 çocuğun G.N.’yi salıncakta sallarken düşürdüğünü söylediği belirtildi. Soruşturma sürüyor. Öte yandan anne G.Y.'nin eşinden boşandığı, G.N.’nin velayetinin ise anne ile babada ortak olduğu öğrenildi."
saglik,Hastanın iki böbreğinden 300'ün üzerinde taş çıktı,https://www.haberturk.com/hastanin-iki-bobreginden-300-un-uzerinde-tas-cikti-3793710,"Kent merkezindeki Yenişehir Mahallesi'nde yaşayan oto elektrik ustası Ahmet Yarba, şiddetli böbrek ağrısı üzerine Kafkas Üniversitesi Sağlık Araştırma ve Uygulama Merkezi Hastanesine başvurdu. Üroloji Kliniği'nde görev yapan Tıp Fakültesi Üroloji Ana Bilim Dalı Dr. Öğr. Üyesi Mehmet Ezer, yaptığı tetkiklerde Yarba'nın her iki böbreğinde çok sayıda taş olduğunu tespit etti. Yapılan ameliyatta Yarba'nın iki böbreğinden irili ufaklı 300'ün üzerinde taş çıktı. Sağlık çalışanları, hastanın böbreklerinden çıkan taşlardan ay yıldız yapıp ""Gazi Kars"" ve ""Kafkas Üroloji"" yazdı. Böbreğinden çıkan taşları gördüğünde büyük şaşkınlık yaşayan hasta Yarba da ""hatırası var"" diyerek taşları evine götürdü. Dr. Mehmet Ezer, normalde taşları bir arada ve tek parça halinde görmeye alışık olduklarını söyledi. Ameliyat ettikleri Yarba'nın böbreklerinde ise diğer vakalardan farklı olarak irili ufaklı çok sayıda taş gördüklerini ifade eden Ezer, şöyle konuştu: ""Büyük olanları parçalayarak çıkardık, küçük olanları da tek tek toplamaya çalıştık. Kaç tane taş çıkardık, saymak için bakarken 300'e kadar sayabildik. 300'den fazla miktarda taşı tek seferde bir hastadan çıkarmış olduk. Hastalarımızın su tüketimi yeterli miktarda değil, genel olarak ve çok fazla et tüketiliyor, su yerine de genellikle çay içiliyor. Birçok şeyi de tuzlu olarak tüketme alışkanlığımız var. Bu sebeple taş hastalığını diğer bölgelere nazaran sık görüyoruz. Ama eğer hastalar daha erken dönemlerde fark ederlerse daha küçük taşları daha erken dönemde tedavi etme şansımız oluyor. Bu hastamızda muhtemelen bir genetik yatkınlık da olduğundan her iki böbreği de taşlarla doluydu ve bir tarafında toplamda boyutu 5 santimi aşan yüzlerce taştan oluşan bir taş birikimi vardı."""
saglik,ALS hastalığında genetik temelli yeni tedavi stratejisi üzerinde çalışılıyor,https://www.haberturk.com/als-hastaliginda-genetik-temelli-yeni-tedavi-stratejisi-uzerinde-calisiliyor-3793685,"Ondokuz Mayıs Üniversitesinde (OMÜ) geliştirilen ve patentle tescillenen tedavi stratejisinde, ALS hastalığında motor nöron dejenerasyonuna yol açan süreçlerin genetik vektörle hücresel düzeyde geri döndürülmesi ve hastalığın ilerleyişinin engellenmesi amaçlanıyor. OMÜ Tıp Fakültesi Tıbbi Biyoloji Öğretim Üyesi Doç. Dr. Sercan Ergün başkanlığında bir araya gelen ""ChainGene"" isimli ekipte, Moleküler Tıp Doktoru Senanur Aslan, Tıp Fakültesi öğrencisi İrem Nur Özdemir, İstatistik ve Endüstri Mühendisliği Bölümü öğrencisi Mücahit Bayraktar, Moleküler Biyoloji ve Genetik Bölümü öğrencileri Zeynep Okuyucu ile Oğulcan Satılmış Özsoy yer alıyor. Doç. Dr. Sercan Ergün, ALS'nin beyin ve omurilikteki sinir hücrelerini etkileyen ilerleyici ve ölümcül bir hastalık olduğunu söyledi. ALS hastalığının ilerledikçe kas güçsüzlüğü, konuşma, yutkunma ve hareket güçlüğü gibi semptomları ortaya çıkardığını dile getiren Ergün, şöyle konuştu: ""Türkiye'de 3 bin 500 ile 5 bin arasında ALS hastası bulunmakta. ALS ilerleyen safhalarında kaslarda güçsüzlük ve erimeyle seyrediyor fakat hiçbir döneminde hafıza ve zihni etkilemiyor. Halk arasında Stephen Hawking hastalığı olarak da bilinen ALS hastalığının maalesef şu an için tedavisi mevcut değil. Mevcut uygulanan tedaviler, hastalığı durdurmak ya da iyileştirmek üzerine değil, hastaların hayatını kolaylaştırmak için yaşadıkları semptomları azaltmak üzerine gerçekleşiyor."""
saglik,Spor yapanlar neden sürekli muz yer? Mucizevi bir sporcu besini olan muzun faydaları ve antrenmana etkisi,https://www.haberturk.com/spor-yapanlar-neden-surekli-muz-yer-mucizevi-bir-sporcu-besini-olan-muzun-faydalari-ve-antrenmana-etkisi-3793212,"Bazı besinler vardır bunlar hem kolay tüketilebilir olmasıyla hem yüksek besin öğelerine sahip olmasıyla hem de sağlığımız üzerinde iyileştirici etkileri olmasıyla mucizevi besin, süper besin olarak bilinen ve kabul edilen besinlerdir. Bu besinleri yakından tanımak ve onlara beslenme listemizde daha fazla yer vermek günlük hayat kalitemizi ciddi oranda arttırır. Süper besin olarak bildiğimiz besinlerden biri de meyvelerin en sevilenlerinden, tatlıların vazgeçilmezlerinden, bebeklerin ve sporcuların olmazsa olmazlarından muzdur. Özellikle sporcu beslenmesiyle ilgilenenler her taşın altından muzun çıkmasına artık alışmıştır ama muzun neden bu kadar çok tercih edildiğini bilmeyenler de var. Muzun sporcular arasında çok fazla tüketilmesini birkaç maddeyle açıklamaya çalışalım... Muz, kaliteli karbonhidrat kaynaklarından biridir. Karbonhidrat sporcular için hayati öneme sahiptir çünkü spor esnasında ihtiyaç duyulan enerjiyi vücuda sağlayan karbonhidratlardır. Antrenman öncesi tüketilen muz kaslara temel enerji kaynağı olan glikozu doğrudan verir. Bu da antrenmanın performansının artmasına yardım eder. Ayrıca muzun karbonhidrat oranı ne kadar yüksekse yağ oranı o kadar düşüktür ve lif açısından da orta düzeyde lifli meyvelerdendir. Yani spor esnasında enerjinin düşmesine, şişkinlik yaşanmasına olanak vermez. Bir diğer etkisi de muzun karbonhidratların enerjiye çevrilmesinde önemli görevi olan B6 zengini olmasıdır."
saglik,"""Genç Sağlığı Raporu"" yayımlandı",https://www.haberturk.com/genc-sagligi-raporu-yayimlandi-3793507,"Hacettepe Üniversitesi İktisadi ve İdari Bilimler Fakültesi öğretim üyeleri Prof. Dr. Selcen Öztürk ve Prof. Dr. Dilek Başar'ın istatistiki ve iktisadi analizleriyle hazırlanan ""Genç Sağlığı Raporu"", İstanbul'da düzenlenen toplantıda kamuoyuna sunuldu. Gençlik ve sağlık alanında faaliyet gösteren sivil toplum kuruluşları temsilcilerinin de katılım sağladığı etkinlikte, raporda ortaya konulan istatistikler ışığında gençlerin sağlığını iyileştirmeye yönelik politika önerileri, sosyoekonomik faktörlerin etkisi, ekonomik yüke ilişkin değerlendirmeler ve sağlıklı yaşamı destekleyecek çok paydaşlı çözümler masaya yatırıldı. Etkinlikte sunulan öneriler, ""Genç Sağlığının Geliştirilmesine Yönelik Ortak Eylem Planı"", ""Fiziksel Aktivitenin Teşvik Edilmesi"", ""Sağlıklı Beslenme Bilincinin Artırılması"", ""Psikolojik Sağlığın Güçlendirilmesi"", ""Zararlı Alışkanlıklarla Mücadele"", ""Sağlıklı Dijital Yaşam"" başlıkları altında ele alındı. Küresel çapta yürütülen ""Genç Sağlığı Programı"" kapsamında oluşturulan raporda, 15-24 yaş arasındaki gençlerin fiziksel ve zihinsel sağlık durumlarına ilişkin verilerin yanı sıra izlenmesi gereken yol haritasına ilişkin öneriler yer aldı."
saglik,Milyonda bir görülen rahatsızlık hayatını kararttı,https://www.haberturk.com/milyonda-bir-gorulen-rahatsizlik-hayatini-karartti-3793203,"Özbakan 6 buçuk yıl önce ailesi tarafından, Afyonkarahisar'ın Emirdağ ilçesine bir cenazeye götürüldü. Burada bir sivrisinek tarafından uyurken ısırılan Mehmet Emir Özbakan, henüz 1 buçuk yaşındayken yatağa bağımlı hale geldi. Hortumla beslenmeye başlanan minik bebeğin, Batı Nil virüsünü taşıyan sivrisinek tarafından ısırıldığı ve beynine enfeksiyon yaydığı tespit edildi. Sinek ısırmadan önce oldukça sağlıklı ve hareketli olan Mehmet Emir'in hareketsiz kalması ailesini adeta hayatının şoku oldu. Daha sonra rahatsızlığı muayene edilen Mehmet Emir Özbakan, fizyoterapistlerce fizik tedavisine başlandı. Fizik tedaviler sayesinde hortumla beslenmekten kurtulan ve oldukça hareket kazanan 8 yaşında olan Mehmet Emir Özbakan, halen kafasını sabit tutmakta zorlanıyor. Bebek arabasının küçük geldiği Mehmet Emir, engelli pusetine ihtiyaç duyuyor. Yaklaşık 60 bin lira değerinde olan engelli pusetinin maliyetini, aile karşılamakta zorlanıyor. Oğlunun bu durumuna çok üzülen ve 6 buçuk yıldır iyileşmesi için uğraşan anne N.Ö., ""Biz Emirdağ'a cenaze evine gitmiştik. Emir o zaman 1 buçuk yaşındaydı, yürüyüp konuşabiliyordu. Orada Emir'i bir sivrisinek ısırdı, sonrasında uyudu uyandı ve o günden beri de bu halde. Şu an 8 yaşında, yaklaşık 6 buçuk senedir her gün fizik tedaviye gidip geliyoruz. Bu hastalığın bir çaresini arıyoruz. Önceden yürüyüp konuşuyordu, normal bir çocuktu. Doktorlar sivrisinek ısırığının beynine enfeksiyon yaydığını ve ondan dolayı bu hale geldiğini söyledi. Tek çaresi fizyoterapistler ve fizik tedavi dediler. Tabii bu süreçte yine de ilerlemeler oldu. Burnundan hortumla besleniyordu onu çıkarttık. Onun dışında hareketlenmeleri de başladı. Bizi algılamaya ve anlamaya başladı. Her gün bu şekilde fizik tedaviye gelip gidiyoruz. Tabii ki o benim evladım, mecbur bakacağım ama keşke en azından bir tedavisi olsa diye uğraşıyoruz, bekliyoruz"" dedi."
saglik,"Çocuklarda keneye karşı ""vücut kontrolü"" uyarısı!",https://www.haberturk.com/keneye-karsi-vucut-kontrolu-uyarisi-3793178,"Karadeniz Teknik Üniversitesi (KTÜ) Tıp Fakültesi Çocuk Sağlığı ve Hastalıkları Ana Bilim Dalı Pediatrik Enfeksiyon Bölümü Öğretim Üyesi Doç. Dr. Zeynep Gökçe Gayretli Aydın, Kırım Kongo Kanamalı Ateşi'nin (KKKA), Bunyaviridae ailesine bağlı nairovirüs grubundan bir virüsün oluşturduğu bir hastalık olduğunu belirtti. KKKA hastalığının genellikle hayvanlardan insanlara bulaştığını belirten Aydın, ""Bahar aylarında bağ ve bahçeye çıktıktan sonra vücudumuza tutunan keneler, bu hastalığı bulaştırabilir. Bölgemizde Artvin, Bayburt ve Tokat civarından hastalarımız oluyor. Bu bölgelerde endemik ve bu bölgelerdeki kenelerin bulaşı sonucu hastalık ortaya çıkabiliyor"" diye konuştu. Aydın, hastalığın kene bulaştıktan sonraki ilk 10 gün içerisinde bulgularını vermeye başladığına işaret ederek, ""Hastalarımızda ateş, kas ağrısı, kas romatizması, döküntü, bulantı, kusma, iştahsızlık, halsizlik olabiliyor. Daha ciddi vakalarda ise kanama ile de gelebiliyorlar. Asıl ölümden sorumlu olan da genelde bu kanamanın varlığı oluyor"" ifadesini kullandı. Bu mevsimlerde bahçelere, yeşil alanlara ve yaylalara giderken dikkat edilmesi gerektiğini vurgulayan Aydın, sözlerini şöyle sürdürdü: ""Özellikle böyle alanlara gittiğimizde vücudumuzu tamamen örtecek kıyafetler giyinmeliyiz ve kenenin derimize yapışmasını engellemeliyiz. Bunun için pantolonları çorapların içine sokabiliriz. Kolları uzun kıyafetler tercih edebiliriz ve keneyi görmek için de açık renkli kıyafetler giymek özellikle önem arz ediyor. Piknikten, bağ ve bahçeden döndükten sonra da özellikle kulak arkası, ense, saç ile örtülü alanlarda kene gözden kaçabiliyor. Tüm vücudu kontrol ederek, özellikle bu alanlara dikkatlice bakmak, keneyi aramak gerekiyor."""
saglik,"""İdeal Kilonu Öğren, Sağlıklı Yaşa"" kampanyasına bir haftada 551 bin 980 kişi katıldı",https://www.haberturk.com/ideal-kilonu-ogren-saglikli-yasa-kampanyasina-bir-haftada-551-bin-980-kisi-katildi-3793115,"Bakanlıktan yapılan açıklamaya göre, fazla kilo dünyada ve Türkiye'de sıklığı giderek artan, tüm toplumu etkileyen bir sağlık sorunu olarak öne çıkıyor. Bu sorunla etkin şekilde mücadele etmek için de toplumda farkındalık oluşturulması, sağlıklı beslenme davranışının yaygınlaştırılması ve fiziksel aktivitenin artırılması büyük önem taşıyor. Sağlık Bakanlığı bu kapsamda ""İdeal Kilonu Öğren, Sağlıklı Yaşa"" kampanyası başlattı. Kampanya kapsamında 10-16 Mayıs tarihleri arasında 551 bin 980 kişinin boy ve kilo ölçümleri yapıldı. Vücut kitle indeksi normal aralıkta olmayanlar, tercihleri doğrultusunda Sağlıklı Hayat Merkezlerine, Aile Sağlığı Merkezlerine, Toplum Sağlığı Merkezlerine ve İlçe Sağlık Müdürlüklerine yönlendirildi. Kampanya kapsamında, Türkiye'nin il ve ilçelerinin tamamında çok sayıda ekip sahada bulunuyor. Ekiplerin 10 Temmuz'a kadar 10 milyon kişinin boy ve kilo ölçümlerini yapması hedefleniyor. Vücut kitle indeksi normal aralıkta olmayan kişilerin yönlendirildikleri merkezlerde, gerekli danışmanlık ile sağlık hizmetlerini almaları sağlanıyor."
saglik,Entübe edildiği için nefes borusunda darlık oluşan genç 5 ay sonra rahat bir nefes aldı,https://www.haberturk.com/entube-edildigi-icin-nefes-borusunda-darlik-olusan-genc-5-ay-sonra-rahat-bir-nefes-aldi-haberler-3793066,"Malatya'da yaşayan 19 yaşındaki Muhammed Mustafa Erdal, geçirdiği ani solunum ve kalp durması sonrası yoğun bakımda entübe edildi. Bu süreçte nefes borusunda meydana gelen ciddi darlık nedeniyle aylarca sağlıklı şekilde nefes alamayan Erdal, Ankara Bilkent Şehir Hastanesi'ne başvurdu. Başarılı bir operasyonla yeniden rahat nefes almaya başlayan Erdal, yaşadıklarını anlattı. Muhammed Mustafa Erdal, yaklaşık 5 önce evde olduğu sırada aniden nefes alamamaya başladığını, sonrasında kalbinin durduğunu söyledi. Eve gelen sağlık ekipleri tarafından yeniden hayata döndürüldüğünü belirten Erdal, 12 gün yoğun bakımda kaldığını bildirdi. Erdal, yoğun bakımın 6 gününde entübe edildiğini, buna bağlı olarak nefes borusunda darlık geliştiğini ifade etti. Hastaneden taburcu edildikten sonra her geçen gün artan nefes darlığı şikayeti yaşadığını dile getiren Erdal, solum borusundaki daralma nedeniyle birkaç kez de genişletme operasyonu geçirdiğini anlattı. Erdal, ""Bu genişletme operasyonundan sonra da nefes borum daraldı. Bana ameliyat olmam gerektiği söylendi ve Ankara'ya gelerek Bilkent Şehir Hastanesi'ne başvurdum"" dedi."
saglik,"Radyasyon dermatiti yaşayan hastalara ""krem"" uyarısı!",https://www.haberturk.com/radyasyon-dermatiti-yasayan-hastalara-krem-uyarisi-3793048,"Karadeniz Teknik Üniversitesi (KTÜ) Farabi Hastanesi Başhekim Yardımcısı da olan Prof. Dr. Emine Canyılmaz, radyoterapi gören hastalarda radyasyon dermatiti ile çok sık karşılaşılabildiğini belirtti. ​​​​​​​Canyılmaz, vücut kütlesinin büyük kısmını cildin kapsadığını vurgulayarak, ""Radyoterapi gören hastalarda radyasyon dermatitini sık karşılaştığımız bir yan etki olarak görüyoruz. Bunu da akut ve kronik radyasyon dermatiti olarak ikiye ayırıyoruz"" diye konuştu. Akut radyasyon dermatiti ile radyoterapi başladıktan ilk 90 gün içerisinde ciltte görülen değişiklikleri kastettiklerini bildiren Canyılmaz, şunları söyledi: ""Burada görmeyi beklediğimiz yan etkiler olarak radyoterapi alanında önce ciltte eritem dediğimiz bir kızarıklık oluşuyor, sonrasında hasta radyoterapi almaya devam ettiği süre boyunca bu kızarıklık, ciltte renk değişikliği dediğimiz pigmentasyon değişikliklerine dönüşüyor. Ciltte ödem olabiliyor. Daha sonra ciltte kuru dökülme ve şiddeti arttığında da yaş deskuamasyon (cildin en dış tabakasının yüzeysel kısmının soyulması) hatta nekroza (vücut dokusunun ölümü) kadar gidebilen durumlar karşımıza çıkabiliyor."""
saglik,"YEDAM, kişiye özgü psikolojik ve sosyal destekle bağımlı bireylerin hizmetinde",https://www.haberturk.com/yedam-bagimli-bireylere-destek-oluyor-haberler-3793046,"İstanbul'da 2015'te pilot uygulamayla hayata geçirilen Yeşilay Danışmanlık Merkezleri, şimdilerde 81 il ve Kuzey Kıbrıs Türk Cumhuriyeti'nde toplam 105 yerde tütün, alkol, madde, kumar ve teknoloji bağımlılığıyla mücadele yürütüyor. Sakarya'da ise 2019 yılında faaliyete başlayan YEDAM'da başvuranların kişilik özellikleri, sosyal hizmet uzmanları ve psikologlarca saptanıp bağımlılık dereceleri değerlendirilerek danışmanlık hizmeti planlanıyor. Bu kapsamda bireysel ve aile görüşmelerinin yanı sıra çeşitli atölyelerle desteklenen bireylerle ilgili bağımlılıklardan uzak yeni yaşamın yapılandırılabilmesi için işbirliği halinde olunan kurumlar aracılığıyla işe yerleştirme, meslek edindirme kurslarına katılma gibi alanlarda yönlendirmeler de yapılıyor. YEDAM'da görevli sosyal hizmet uzmanı Beyza Bak, 105 YEDAM'ın tek merkezden yönetilmesinin hizmette standart sağladığını söyledi. Bak, bu sayede YEDAM'dan destek alan bir kişinin ikamet değişikliği durumda da gittiği yerde aynı şekilde hizmet almaya devam ettiğini anlatarak, ""Alkol, kumar, madde, internet ve tütün bağımlılığıyla ilgili yüz yüze psikolojik ve sosyal destek sağlıyoruz. Alanında uzman psikologlar ve sosyal hizmet uzmanları sürece destek veriyor. Danışan merkeze geldiğinde ilk görüşmesini psikologla gerçekleştirir. Detaylı değerlendirme sonucunda kişilerin bağımlılık şiddeti ölçülerek buna göre yönlendirmeler sağlanıyor"" diye konuştu."
saglik,Rusya'da çaresiz kalan çocuğa Türk doktorlardan umut veren tedavi,https://www.haberturk.com/rusya-da-caresiz-kalan-cocuga-turk-doktorlardan-umut-veren-tedavi-haberler-3792899,"Rusya'ya bağlı federe cumhuriyet İnguşetya'da yaşayan Khavazh Teboev ve Lema Katıeva çifti, 13 yaşındaki çocukları Iunuz Amın Teboev'in distoni hastalığına yıllarca çare aradı. Rusya'da iki defa baklofen pompası ameliyatı geçirmesine rağmen şiddetli kasılmaları devam eden çocuktan ümidi kesen doktorlar, ""Yapacak bir şey yok"" deyince, aile son çare olarak Türkiye'ye geldi. Beyin ve Sinir Cerrahisi Uzmanı Doç. Dr. Mustafa Kılıç, yapılan kontrollerden sonra 13 yaşındaki Iunuz Amın Teboev'e beyin pili takılmasına karar verdi. Distoniye bağlı şiddetli kasılmalar nedeniyle kolları ve bacakları geriye bükülen, neredeyse konuşamaz durumda olan çocuk, iki hafta önce beyin pili ameliyatı geçirdi. Beyin pilinin ayarlamaları yapılan ve şimdiden çok daha iyi duruma gelen çocuğun tedavisinin 6 ay boyunca gelişme kaydedeceğini belirten Doç. Dr. Kılıç, vakayı ve tedavi sürecini şu şekilde anlattı: ""Hastamız İnguşetya Cumhuriyeti'nden başvurdu. Geldiğinde şiddetli distonik kasılmaları vardı. Distoni, Parkinson ve esansiyel tremor gibi en sık gördüğümüz hareket bozukluklarından bir tanesi. Bu çocukta da tüm vücudu etkileyen ağrılı kasılmalarla karakterize, kollarında ve bacaklarında bükülmelere neden olan sekonder jeneralize distoni mevcuttu. Daha önce Rusya'da 2 defa baklofen pompası yapılmış fakat başarılı olmamış. Hasta son çare olarak bize başvurdu. Biz hastaya beyin pili ameliyatı önerdik ve uyguladık. Beyin pili ameliyatından yaklaşık 2 hafta sonrasında bile hastada çok olumlu gelişmeler gördük. Distonisi ve ağrılı kasılmaları giderek azaldı. Hastanın hayat kalitesi daha iyi hale geldi."""
saglik,Yeni diyabet türü resmi olarak tanındı,https://www.haberturk.com/yeni-diyabet-turu-resmi-olarak-tanindi-3792890,"Uzmanlar, tip 5 diyabetin çocukluk döneminde yaşanan beslenme bozuklukları nedeniyle pankreasın yeterince gelişmemesi sonucu ortaya çıktığını belirtti. Bu durum, vücudun yeterli miktarda insülin üretememesine neden oluyor. Uzmanlar, bu diyabet türünün daha önce sıklıkla yanlış teşhis edildiğini ve genellikle tip 1 ya da tip 2 diyabet olarak değerlendirildiğini ifade ediyor. Ancak tip 5 diyabet, klasik diyabet türlerinden farklı olarak düşük doz insülin veya ağızdan alınan ilaçlarla tedavi edilebiliyor. Yüksek doz insülin uygulamalarının bu hastalarda ciddi kan şekeri düşüklüğüne yol açabileceği vurgulanıyor. Daha önce 1955’te tanımlanan ve 1985’te Dünya Sağlık Örgütü tarafından geçici olarak kabul edilen bu hastalık, 1999’da sınıflandırmadan çıkarılmıştı. Ancak son araştırmalarla birlikte hastalığın farklı bir diyabet türü olduğu netleşti. Yeni tanımın, dünya genelinde 20 ila 25 milyon kişiyi etkileyen bu hastalığın daha doğru şekilde teşhis edilmesine ve uygun tedavi yöntemlerinin uygulanmasına katkı sağlaması bekleniyor."
saglik,YKS'ye 30 gün kaldı! Son bir ayda deneme sınavlarına ağırlık verin!,https://www.haberturk.com/yks-ye-30-gun-kaldi-son-bir-ayda-deneme-sinavlarina-agirlik-verin-haberler-3792867,"Uzman Psikolojik Danışman Özgür Akoğlan, 21-22 Haziran 2025 tarihlerinde yapılacak Yükseköğretim Kurumları Sınavı (YKS) sürecinde adayların netlerini artırmalarına yardımcı olacak önemli stratejiler ve öneriler paylaşılmıştır. Yüksek netlerin, birçok adayın tek hedef olduğunu dile getiren Uzman Psikolojik Danışman Özgür Akoğlan, ""Süreç içinde düşüşlerin ve yükselişlerin yaşanabileceği bir hazırlık sürecinde her an çok nedenli olabilir. Stres, kaygı, heyecan gibi durumların asıl sebeplerindendir. Bütün bunlara rağmen yüksek netler elde edip istenilen hedefi durdurmak zor değildir"" dedi. YKS'ye hazırlık sürecinde program planı belirlendikten sonra, istenilen parça girebilmek için gereken net hedefin de belirlenmesinin büyük önem taşıdığını belirten Psikolojik Danışman Özgür Akoğlan, ""Net hedeflerinin belirlenmesi sınavda sorularla inatlaşmanın ve dolayısıyla zaman kaybının ve ahlaki bozukluğu yaşamanın başarılır. diye konuştu. Adayların sordukları ""Netlerim nasıl artıyor?"", ""En fazla kaç net çıkıyor?"" ve ""Hızlı bir şekilde netlerim nasıl artar?"" gibi sorulara yanıt veren Uzman Psikolojik Danışman Özgür Akoğlan, şöyle devam etti: ""Adaylarda yapılan en büyük hatalardan herkes aynı konuları tekrar tekrar çalışıyor. Bu deneme sınavlarında da yalnızca durulan kısımlardan genel cevaplar veriliyor. Yeni konu aktarımı ve yeni öğrenilen konuyu bizi ilerletmeyi unutmayalım. YSK'de yapılabilir güncel konuları ve sorularını öğrenmeniz hangi işlemin daha çok soru başladığınısa çalışmayı o şekilde tamamlamanız özelliklea son 2 aya kala yapılması bir çalışmanızdır. Bu sayede nelere çalışma süreci bilir ve buna göre ders programınıza hazırsınız."""
saglik,Kemiğe implante edilen cihazla yeniden duymaya başladı,https://www.haberturk.com/kemige-implante-edilen-cihazla-yeniden-duymaya-basladi-3792814,"Her iki kulağından kolesteatom (orta kulak iltihabı) sebebiyle geçirdiği cerrahi operasyonlar sonucunda işitme problemi yaşayan hasta kemiğe implante edilebilir cihazla yeniden duymaya başladı. Boluda yaşayan 53 yaşındaki Cemil Çiller, 2009 ve 2024 yıllarında kolestatomun temizlenmesi amacıyla iki kulağından ameliyat geçirdi. Çiller, kulaklarının temizlenmesi sonrası hastalıktan kurtuldu ancak duyma problemi yaşamaya başladı. Bunun üzerine Çiller, Bakırköy Dr. Sadi Konuk Eğitim ve Araştırma Hastanesi Kulak Burun Boğaz Bölümüne başvurdu. Yapılan tetkiklerin ardından hastaya kemiğe implante edilebilir işitme cihazı takılmasına karar verildi. Başarılı geçen 45 dakikalık operasyonun ardından hasta, kemiğe implante edilebilir işitme cihazıyla yeniden duymaya başladı. Bakırköy Dr. Sadi Konuk Eğitim ve Araştırma Hastanesi Kulak Burun Boğaz Hastalıkları Bölümünden Prof. Dr. Mine Zahide Yazıcı, hastanın daha önce iki kez ciddi kulak cerrahisi geçirdiğini, bunun sonrasında kulaktaki iltihap temizlendiğini ancak duyma problemi ortaya çıktığını söyledi."
saglik,Üzerine çaydanlık devrildi! 1 yaşındaki bebeğin vücudunun yüzde 15'i yandı,https://www.haberturk.com/uzerine-caydanlik-devrildi-1-yasindaki-bebegin-vucudunun-yuzde-15-i-yandi-3792751,"İstanbul Güngören’de yaşayan 54 yaşındaki Adile Baydere iddiaya göre 5 Mayıs Pazartesi günü saat 16.30 sıralarında mutfakta yemek yaparken kaynar çaydanlığın demliği 1 yaşındaki torunu Defne Mila’nın üstüne döküldü. Küçük çocuk acıyla çığlık atarken babaannesi ise hemen mutfak lavabosunun içine oturttu. Torununu yaklaşık 10 dakika çeşme suyu altında beklettiğini söylerken hemen torununun anne babasını aradı, eve gelen ambulansla Başakşehir Çam ve Sakura Şehir Hastanesi’ne götürüldü. Küçük çocuk Avrupa’nın en büyük merkezlerinden biri arasında gösterilen Yanık Tedavi Merkezi’nde tedavi altına alındı. 3 günlük yoğun bakım sürecinin ardından servise alınan Defne Mila’nın tedavisi serviste devam ederken Yanık Tedavi Merkezi Sorumlusu, Genel Cerrahi Uzmanı Prof. Dr. Mustafa Turan hastasının durumuna ilişkin bilgi verdi, yanık durumunda yapılması gerekenleri sıraladı. Babaannenin kaynar su dökülen çocuğu çeşme suyu altında bekletmesinin önemli bir ilk yardım müdahalesi olduğunu ifade eden Prof. Dr. Turan, küçük çocukların olduğu ortamlarda daha dikkatli olunması gerektiğini vurguladı. Babaanne Adile Baydere ise olay sırasında kendisinde de yanıklar oluştuğunu ancak eve gittiğinde fark edebildiğini söyleyerek ailelere daha dikkatli olunması çağrısında bulundu."
saglik,Alerji nedeniyle gözünüz kaşınıyorsa dikkat!,https://www.haberturk.com/alerji-nedeniyle-gozunuz-kasiniyorsa-dikkat-haberler-3792732,"Göz Hastalıkları Uzmanı Dr. Safiye Küçükgül, göz alerjisinin, gözün alerjen maddelerin neden olduğu iltihaplanmaya verdiği tepki olduğunu söyledi. Küçükgül, en yaygın görülen göz alerjisi türü olan mevsimsel alerjik konjoktiviteye polenlerin yanı sıra toz akarlarının, evcil hayvan tüylerinin, hijyen eksikliğinin, sigaranın ve sigara dumanına maruz kalmanın, çevresel faktörlerin, iyi temizlenmeyen makyaj ürünlerinin de yol açtığını söyledi. Göz alerjisinin gözlerde kaşınmayla başladığını kaydeden Uzm. Dr. Küçükgül, en yaygın görülen belirtilerini de yanma ve batma hissi, sulanma, kızarıklık olarak sıraladı. Bu şikayetlere ışığa ve güneşe karşı aşırı hassasiyet, burun akıntısı, hapşırık ve öksürüğün de eklenebileceğini belirten Küçükgül, mevsimsel göz alerjisinin tekrarlayan bir hastalık olduğunu vurguladı. Göz alerjisini kesin olarak tedavi etmenin mümkün olmadığını ifade eden Küçükgül, göz alerjisinin tedavisinde bu süreci rahat geçirtecek antihistaminik damlalarla yakınmaları başlamadan önlemeye çalıştıklarını kaydetti."
saglik,Sivas'ta KKKA hastalığı tanısı konulan 6 kişinin tedavisi sürüyor,https://www.haberturk.com/sivas-ta-kkka-hastaligi-tanisi-konulan-6-kisinin-tedavisi-suruyor-haberler-3792721,"Bu yıl nisan ve mayısta 16 hasta, KKKA tedavisi için Cumhuriyet Üniversitesi Sağlık Hizmetleri Uygulama ve Araştırma Hastanesine başvurdu. Tedavisi tamamlanan 8 hasta taburcu edilirken, 2 kişi ise yaşamını yitirdi. Hastanede KKKA hastalığı tanısı konulan 6 kişinin tedavisi sürüyor. Koyulhisar ilçesi Yalnıztepe köyünde hayvancılıkla uğraşan 48 yaşındaki M.K, yaklaşık 1 hafta önce büyükbaş hayvanın üzerine yapışan keneyi çıplak elle kopardı. Elinde de yara olduğu öğrenilen M.K, bir süre sonra rahatsızlanması üzerine yakınları tarafından Koyulhisar İlçe Hastanesine götürüldü. KKKA tanısı konulan M.K, Cumhuriyet Üniversitesi Sağlık Hizmetleri Uygulama ve Araştırma Hastanesine sevk edilerek tedavi altına alındı. İlçenin Kalebaşı köyünde 1.5 yaşındaki Metehan Tütüncü de 3 gün önce kene yapışması sonucu Reşadiye Devlet Hastanesine götürülmüş, sevk edildiği Tokat Devlet Hastanesinde önceki gün yaşamını yitirmişti. Sivas Valiliği, Kırım Kongo Kanamalı Ateşi (KKKA) hastalığını bulaştıran kenelere karşı vatandaşları uyardı."
saglik,Bakan Memişoğlu: Dünyanın en kapsamlı sağlık hizmetlerini ücretsiz olarak sunuyoruz,https://www.haberturk.com/bakan-memisoglu-dunyanin-en-kapsamli-saglik-hizmetlerini-ucretsiz-olarak-sunuyoruz-3792571,"Bakan Memişoğlu, Dünya Sağlık Örgütünün (DSÖ) en üst karar alma organı olan Dünya Sağlık Asamblesinin (DSA) 78'inci genel kurulunda katılımcılara hitap etti. Memişoğlu, ""Türkiye olarak geçtiğimiz çeyrek asırda sağlık sistemimizde, büyük bir değişim ve dönüşüm gerçekleştirdik. Ülkemizde dünyanın en kapsamlı ve erişilebilir sağlık hizmetlerini ücretsiz olarak sunuyoruz. Sağlık alanında yapılan yatırımlar, güçlü teknolojik altyapı, nitelikli hekim ve sağlık çalışanları ile iyi hekimlik uygulamaları sayesinde, küresel ölçekte örnek teşkil eden bir sağlık sistemi oluşturduk. Covid-19 salgını sürecinde de bu güçlü yapının sağladığı imkânlarla, ihtiyaç duyan ülkelere sağlık alanında destek sağladık"" diye konuştu. Memişoğlu, sağlık alanında yeni bir adım atarak Sağlıklı Türkiye Yüzyılı Programı'nı hayata geçirdiklerini belirterek koruyan, geliştiren ve üreten sağlık modelimizle özellikle koruyucu hekimliği öncelediklerini, sağlık alanında teknoloji üretimini teşvik ettiklerini kaydetti."
saglik,Beyin ölümü gerçekleşti! Genç kızın organları 4 kişiye umut oldu,https://www.haberturk.com/beyin-olumu-gerceklesti-genc-kizin-organlari-4-kisiye-umut-oldu-3792565,"İş insanı Aydın Gökkaya'nın kızı Ecem Gökkaya, 14 Mayıs'ta evdeyken astım krizine bağlı kalp krizi geçirdi. Niğde Eğitim ve Araştırma Hastanesine kaldırılan Gökkaya'nın sabaha karşı beyin ölümü gerçekleşti. Ailesinin kararı üzerine genç kızın organları bağışlandı. Sabah saatlerinde yapılan operasyonla genç kızın kalp, karaciğer, sağ ve sol böbreği, iki ilde organ bekleyen 4 hastaya ulaştırılmak üzere hazırlandı. Organları götürmek için hava ambulansı ve kara yoluyla kente gelen iki ayrı ekip, organları nakil bekleyen hastalara götürmek üzere teslim aldı. Niğde Ömer Halisdemir Üniversitesi Eğitim ve Araştırma Hastanesi Başhekimi Doç. Dr. Kürşat Ramazan Zor, hastanede gazetecilere yaptığı açıklamada, genç hastaları Ecem Gökkaya'nın vefatının kendilerini derinden üzdüğünü söyledi. Ailesinin bu zor süreçte çok hızlı bir karar alarak, büyük bir onur örneği gösterdiğini vurgulayan Zor, şunları kaydetti: ""Bu anlamlı davranışları için hem hastanemiz hem de milletimiz adına kendilerine teşekkür ediyorum. 2 böbrek, 1 karaciğer ve 1 kalp nakliyle 4 kişiye umut oldular. Organ nakillerinin Allah’ın izniyle başarılı olacağını umut ediyoruz. 2025 yılı içinde Niğde’de gerçekleştirilen üçüncü organ nakli bu oldu. Sayının artmasını temenni ediyoruz."""
saglik,"TDD, cilt kanserine karşı 37 ilde ücretsiz deri taraması yapacak",https://www.haberturk.com/tdd-cilt-kanserine-karsi-37-ilde-ucretsiz-deri-taramasi-yapacak-3792542,"Derneğin genel merkezinde düzenlenen basın toplantısında, bugün başlayan taramaların 30 Mayıs'a kadar süreceği bildirildi. Türk Dermatoloji Derneği Yönetim Kurulu Üyesi Doç. Dr. Başak Yalçın, burada yaptığı açıklamada, deri kanserinin dünya genelinde artış gösterdiğini söyledi. Yalçın, deri kanseri görülme sıklığındaki artışa ve alınabilecek önlemlere dikkati çekmek istediklerini vurgulayarak, ""Özellikle çocuklarımız ciddi risk altında. Biliyoruz ki uygun şekilde korunmadığı takdirde insanlar güneş hasarının yaklaşık yüzde 80'ini çocukluk döneminde alıyor. O nedenle bu sene daha ziyade çocukları hedef alarak bir kampanya yapmayı düşünüyoruz"" dedi. Euromelanoma Türkiye Başkanı Prof. Dr. Bengü Nisa Akay da tarama uygulamalarının artık gelenekselleştiğini belirterek, Türkiye'nin, 2017'den bu yana 30 ülkenin dahil olduğu Euromelanoma kampanyalarına aktif olarak katıldığını aktardı. Mayıs ayının kanser farkındalık ayı olduğunu anımsatan Akay, ""Tüm kanserler içerisinde en agresif, en saldırgan, en ölümcül olabilen melanom dediğimiz deri kanseri açısından bütün ülkelerin, halkların bilinçlendirdiği, kampanyaların yürütüldüğü bir ay. Türkiye çapında yarından itibaren bu kampanyaya başlıyoruz"" bilgisini verdi."
saglik,"""Sağlıklı kalmak için hareket edin""",https://www.haberturk.com/saglikli-kalmak-icin-hareket-edin-3792507,"Modern hayat tarzının bireyleri daha az hareket eder hale getirdiğini vurgulayan Prof. Dr. Aksoy, ""Uzun saatler masa başında oturmak, kısa mesafeleri bile arabayla gitmek, teknolojik cihazlarla geçirilen hareketsiz zamanlar farkında olmadan sağlığımızı tehdit eden alışkanlıklar haline geldi. Oysa fiziksel aktivite kilo kontrolü için değil, kalp damar sağlığından kemik yoğunluğuna, ruh sağlığından bağışıklık sistemine kadar pek çok alanda doğrudan etkilidir"" şeklinde konuştu. Hareketsizliğin günümüzde yüksek tansiyon, diyabet, obezite, eklem ağrıları, kas kütlesinde azalma, depresyon gibi birçok kronik hastalığın temel sebeplerinden biri olarak görüldüğünün altını çizen Aksoy, ""Bu tabloyu değiştirmek elimizdedir. Her gün 30 dakika tempolu yürüyüş şart. Yürüyüşün temposu konuşma testi ile ayarlanabilir. Şarkı söyleyemeyecek kadar hızlı, konuşabilecek kadar da yavaş yürümeliyiz. Nefes nefese kalmayacak şekilde ayarlayabiliriz"" diye konuştu. Hareket etmenin ihtiyaç değil sağlıklı kalmanın en kolay yolu olduğunu dile getiren Aksoy, sözlerini şu şekilde sürdürdü: ""Gün içinde merdiven çıkmayı tercih etmek, masa başı çalışanlar için saat başı esneme hareketlerinin bile vücudumuzun dengesini korumada büyük faydası vardır. Burada önemli olan spordan çok hareketli yaşam biçimini kazanmaktır. Herkes maraton koşmak zorunda değil ancak herkes kendi bedenine uygun bir hareket biçimi bulmalı ve bunu yaşamının parçası haline getirmelidir."""
saglik,Uykusunda yuttuğu dişler bronşundan çıkarıldı,https://www.haberturk.com/uykusunda-yuttugu-disler-bronsundan-cikarildi-3792465,"İstanbul'un Küçükçekmece ilçesinde yaşayan 41 yaşındaki E.Ö. edinilen bilgiye göre, geçtiğimiz ay yaşanan olayda nefes darlığı ve aşırı öksürükle uyandı, aynaya baktığındaysa taktırdığı 2 dişinin yerinde olmadığını fark etti. Hemen Bakırköy'de bir hastaneye giden E.Ö., durumu sağlık çalışanlarına anlatınca görüntüleme işlemleri yapıldı. 2 dişin hastanın sol bronşunda olduğu görüldü, solunumun yollarındaki sorunların kamerayla teşhis ve tedavisine imkan sağlayan tıbbi bir işlem olan bronkoskopi yapılması için Yedikule Göğüs Hastalıkları ve Göğüs Cerrahisi Eğitim ve Araştırma Hastanesi'ne yönlendirildi. Burada Göğüs Hastalıkları Uzmanı Doç. Dr. Efsun Gonca Uğur Chousein ve ekibinin yaptığı incelemeler sonrası işlem yapıldı. 2 diş bulunduğu yerden başarıyla çıkarılırken hasta tedavisinin ardından taburcu edildi. Doç. Dr. Chousein, yabancı cisim yutmaları durumunda yapılması gerekenleri aktarırken; E.Ö., yaşadıklarını anlattı. Yoğun bir öksürükle uyandığını anlatan E.Ö. , ""Gece uyurken oldu, sabah işe gitmek için kalktığımda bir nefes darlığı fark ettim sonra hastaneye başvurdum. Röntgen ve BT çekildi, sol bronşumda bir cisim olduğu anlaşıldı. Fark etmeden, gece uyuduğum zaman oldu. Olacağı varmış diyelim ne diyelim, beterin beteri var, daha dikkatli olmalarını öneririm. Takma değil yemek yiyebilmem için 2 tane diş vardı, onları yuttum"" dedi."
saglik,"DSÖ Salgın Anlaşması, Dünya Sağlık Asamblesi'nde resmi olarak kabul edildi",https://www.haberturk.com/dso-salgin-anlasmasi-dunya-saglik-asamblesi-nde-resmi-olarak-kabul-edildi-haberler-3792458,"Ghebreyesus, konuya ilişkin sosyal medya platformu X'ten paylaşımda bulundu. ""DSÖ Salgın Anlaşması, DSA tarafından resmen kabul edildi. DSÖ'ye üye devletlere, halklarını ve dünyayı daha güvenli kılma yönündeki taahhütlerinden dolayı en içten tebriklerimi iletiyorum."" ifadelerini kullanan Ghebreyesus, küresel sağlık için tarihi bir anın yaşandığını kaydetti. Ghebreyesus'un paylaşımında, üye ülkelerin temsilcilerinin kararı alkışlarla kutladığı görüldü. DSÖ Salgın Anlaşması, dün DSA'nın A Komitesi'nde 124 lehte ve 11 çekimser oyla kabul edilmiş, nihai kararın DSA'da alınacağı bildirilmişti. DSÖ'den yapılan açıklamada da DSÖ Salgın Anlaşması'nın, DSA tarafından bugün yapılacak Genel Kurul oturumunda nihai kabul için değerlendirileceği belirtilmişti. Açıklamada, ""Salgın Anlaşması kararının onaylanması, hükümetlerin Covid-19 salgını sırasında başlattığı ve salgınları önleme, bunlara hazırlanma ve yanıt vermedeki boşluklar ile eşitsizlikleri ele almak için dünyanın ilk anlaşmasını müzakere etmek üzere üç yıldan uzun süren bir sürecin ardından geldi. Bu dönüm noktası niteliğindeki anlaşma, DSÖ Anayasası'nın 19. Maddesi uyarınca kabul edildi"" ifadelerine yer verilmişti."
saglik,Elektronik sigara uyarısı: Sigaraya başlama oranları daha fazla,https://www.haberturk.com/elektronik-sigara-uyarisi-sigaraya-baslama-oranlari-daha-fazla-3792436,"Son yıllarda özellikle gençler arasında yaygınlaşan elektronik sigara kullanımına ilişkin uyarılarda bulunan Göğüs Hastalıkları Uzmanı Prof. Dr. Tevfik Özlü, elektronik sigaranın davranışsal terapi ve tıbbi destekle birlikte uygulandığında bazı olumlu sonuçlar verdiğini ancak gerçek yaşam verilerinin bu sonuçlarla örtüşmediğini dile getirdi. Prof. Dr. Özlü, ""'Elektronik sigaralar, bizi sigaradan uzak tutar mı?' ya da ‘Sigarayı bırakmak için elektronik sigaraları kullanabilir miyiz?’ gibi sorular soruluyor. Bununla ilgili yapılmış çalışmalar var. Bu çalışmalarda da farklı farklı sonuçlar var. Bazı çalışmalarda elektronik sigara içenlerin, bu süre içerisinde sigarayı bırakmalarının arttığı bulgular da var. Bu çalışma protokolü içerisinde, destek tedavileriyle beraber uygulandığında böyle bir sonuç elde ediliyor. Gerçek hayattan alınan çalışmalara bakıldığında; elektronik sigara içenlerin, sigara içme ve sigaraya yeniden başlama oranları elektronik sigara kullanmayanlara göre daha fazla olduğu ortaya çıkmış. Siz belli bir süre içerisinde elektronik sigaranın yanında sigarayı bıraktıracak bir davranış değişikliği tedavisi uygularsanız, elektronik sigaraların sigarayı bırakmanızda yardımcı olabileceği ortaya çıkmış. Bu sonuç, gerçek yaşam verileri ile çelişiyor. İnsanlar, elektronik sigarayı bir davranışsal değişiklik şeklinde uygulamıyorlar. Hayatının bir parçasıymış gibi kullanıyor ve aksi sonuçlar elde ediyor” ifadelerini kullandı."
saglik,Yanlış dolgu uygulaması kör ediyor,https://www.haberturk.com/yanlis-dolgu-uygulamasi-kor-ediyor-haberler-3792419,"Hijyenik olmayan ortamlarda, uzman olmayan kişilerce yapılan işlemler, ciddi sağlık sorunlarına yol açabiliyor. Yanlış uygulamaların korkutucu sonuçları olabildiğini söyleyen Dermatoloji Uzmanı Prof. Dr. Sıla Şeremet, ""Yan etkilerinden en çok korktuğumuz işlem dolgular. Dolgu sadece estetik değil, aynı zamanda çok ciddi tıbbi bir işlemdir. Kullanılan malzeme, hijyenik ortam ve yapan kişinin bu konudaki yetkinliği çok önemlidir. Çünkü yüz, damar ve sinir ağlarıyla örülüdür. Enjekte edilen maddeler eğer damara yakın olursa ya da damarın içine denk gelirse, nekroz dediğimiz doku kayıplarına, enfeksiyonlara, hatta körlüğe bile neden olabilmektedir"" dedi. Prof. Dr. Şeremet, ""Enjeksiyon yanlış bir damara yapılırsa dolgu maddesi kan akımını engelleyebilir. Özellikle burun kökü, alın ve göz çevresi gibi alanlarda, damarlar doğrudan göz damar ağıyla bağlantılıdır. Bu damarlardan birine dolgu maddesi kaçıp gözün retina damarlarını tıkarsa, ani görme kaybına, yani körlüğe neden olabilir. Hastalar, işinin ehli olmayan kişilere birçok kozmetik işlemi yaptırıp komplikasyonlar yaşayabilmekteler. Bu nedenle uygulamanın mutlaka anatomi bilgisi olan, deneyimli hekimler tarafından yapılması gerekir"" ifadelerini kullandı."
saglik,"Çocukken babasına sigarayı bıraktırdı, şimdi de bağımlılıkla mücadelede gençlere ilham oluyor",https://www.haberturk.com/cocukken-babasina-sigarayi-biraktirdi-psikolog-olunca-bagimlilikla-mucadelede-genclere-ilham-oldu-3792382,"Yeşilay Malatya Şubesi Gençlik Komisyonu Başkanlığını da yürüten 29 yaşındaki Kalı, ilkokul 4. sınıftayken okula gelen Yeşilay ekibinin sigaranın zararlarıyla ilgili seminerinden çok etkilendiğini söyledi. Seminerin ardından babasına sigarayı bıraktırmak için çaba gösterdiğini anlatan Kalı, ""17 Mart 2007'de babam sigarayı tamamen bıraktı. Bu, benim ilk Yeşilaycılık deneyimimdi. Babam direnç gösterdi ama ben de inat ettim, sigaralarını kırdım, çöpe attım. Sonunda o da pes etti"" dedi. Kalı, Orta Doğu Teknik Üniversitesi (ODTÜ) Fen Edebiyat Fakültesi Psikoloji Bölümünde okuduğu yıllarda sosyal çevrede alkol ve sigara kullanımının yaygın olduğunu fark ettiğini dile getirdi. Yeşilay ile temasa geçtiğini belirten Kalı, ""ODTÜ'de Yeşilay Topluluğunu kurdum. Böylece hem Yeşilaycı arkadaşlar edindim hem de diğer arkadaşlarımı da bu ortama dahil ettim. Zamanla sosyal çevrem de değişti"" diye konuştu. Halen Malatya Gençlik ve Spor İl Müdürlüğünde psikolog olarak çalıştığını ifade eden Kalı, sözlerini şöyle sürdürdü: ""Göreve başladıktan sonra ilk işim, öğrenci yurtlarında bağımlılıkla mücadele eğitimleri vermek oldu. En çok bildiğim ve yaptığım şeyle başladım. Ardından Yeşilay Malatya Şubesi ile iletişime geçerek bu eğitimleri yaygın, düzenli ve sadece yurtlarda değil, daha büyük çevrelerde yapmaya başladık."""
saglik,Yenidoğan sarılığı riski yaz aylarında artıyor,https://www.haberturk.com/yenidogan-sariligi-riski-yaz-aylarinda-artiyor-3792396,"Öktem, yenidoğan sarılığı konusunda dikkat edilmesi gereken noktalara ilişkin bilgi verdi. Yenidoğan döneminde sarılığın erken tanısının hayati önem taşıdığını aktaran Öktem, özellikle yaz aylarında artan dehidratasyon (vücutta sıvı kaybı) riskine karşı aileleri uyardı. Öktem, yenidoğan sarılığının, vücutta bulunan alyuvarların içindeki hemoglobin proteininin parçalanması sonucu ortaya çıkan bilirubin maddesinin kanda yükselmesiyle oluştuğunu belirterek, ""Bu durumun özellikle ciltte ve gözlerde sararma şeklinde kendini gösteriyor. Yenidoğan sarılığı, ciltte sararma ve göz kürelerinde sarılık şeklinde başlar. Eğer zamanında müdahale edilmezse, özellikle beyin gibi organlarda birikerek fonksiyonel sorunlara yol açabilir"" ifadelerini kullandı. Sarılık şüphesi olan bebeklerde hızlı ve ağrısız teşhis için transkutan bilirubin cihazlarının kullanıldığını kaydeden Öktem, bu cihazların kan almadan cilt üzerinden ölçüm yaptığını aktardı. Öktem, ""Gelişen teknoloji sayesinde cilt üzerine dokundurulan transkutan cihazlarla, kandaki bilirubin seviyesini hızlı ve güvenilir bir şekilde ölçebiliyoruz. Ancak değerin yüksek çıkması durumunda serum bilirubin seviyesini kan testiyle doğruluyoruz"" bilgisini paylaştı."
saglik,Erkek kısırlığı toplum tarafından kabullenilmiyor,https://www.haberturk.com/erkek-kisirligi-toplum-tarafindan-kabullenilmiyor-haberler-3792387,"Sağlık Bakanlığı verilerine göre, Türkiye'de yaklaşık 2 milyon çift, çocuk sahibi olamıyor ya da çocuk sahibi olmada zorluk yaşıyor. Üroloji Uzmanı Doç. Dr. Akif Diri, korunmasız ve düzenli cinsel ilişkiye rağmen bir yıl boyunca gebelik oluşmamasının, kısırlık (infertilite) tanısı için yeterli kabul edildiğini belirterek, ""Bu durumun toplumda görülme oranın yüzde 10 ila 15 arasında değişiyor"" dedi. Doç. Dr. Diri, tıpkı kadınlarda olduğu gibi erkeklere ait kısırlık sebeplerinin olduğunu aktararak, sözlerini şöyle sürdürdü: ""Bu sebepler en az kadınlarınki kadar fazladır. Kısırlık kadın doğurganlığıyla eş tutulduğu için toplumumuzda erkeklere ait kısırlık sebepleri daha çok görmezden geliniyor, üstüne gitmekten çekiniliyor."" Erkeklerde kısırlığın sanıldığından daha yaygın olduğunu söyleyen Diri, ""Kısırlık, yalnızca kadınlara özgü bir durum değildir"" dedi ve ekledi: ""Erkek infertilitesi tek bir nedene bağlı gelişmez. Çoğu zaman birden fazla faktör etkilidir."""
saglik,Mantar enfeksiyonunda rutubete dikkat: Ciğerlere inebilir,https://www.haberturk.com/mantar-enfeksiyonunda-rutubete-dikkat-cigerlere-inebilir-3792253,"Bazı mantarların aslında insan florasının bir parçası olduğunu söyleyen Göğüs Hastalıkları Uzmanı Dr. Serpil Kuş, ""Mantarlar, tıpkı bakteriler ve virüsler gibi dışarıda bulunan mikron düzeyindeki boyutlardaki canlılardır aslında. Bunlar bazen koloniler oluşturarak görüntü hale gelebilir, çıplak gözle görebiliriz ama çoğunlukla göremediğimiz boyutlarda toprakta, havada hatta şu anda avuç içimizde sporları bulunan bir canlı türüdür. Aslında bazı mantarlar kendi floramızın bir parçasıdır. Tıpkı bakteriler gibi bulunması gereken bir şeydir. Ancak kişide bağışıklıkla ilgili bazı bozukluklar olduğunda HIV, AIDS, kanser, kemoterapi, lösemiler gibi durumlarda ya da kontrol edilemeyen durumlarda savunma hücreleri fonksiyonlarını yerine getiremediğinde bu mantarlar hava yoluyla bizim akciğerlerimize yerleşip ya da burnumuzun içerisindeki sinüslere yerleşip, bazen de kan yoluyla akciğerimizden tüm vücudumuza yayılarak bazı enfeksiyonlara sebep olabilirler"" dedi. Uzm. Dr. Kuş, tedaviye rağmen iyileşmeyen durumların mantar enfeksiyonunu düşündürdüğünü söyleyerek, ""Aslında sadece mantarda olur dediğimiz bir akciğer enfeksiyonu durumu yoktur. Aynı diğer enfeksiyonlar gibi geçmeyen öksürükler, balgam, balgamda bazen belki siyahlık ya da çok beyaz pamukçuk benzeri bir görüntünün oluşması, aralıklı ateş atakları, mevcut antibiyo terapiye rağmen düzelmeyen bir enfeksiyon kliniği olabilir. Çünkü antibiyotikler biliyorsunuz ki bakteriler içindir. Mantarlar için de antifungal, anti mantar ilaçlarının kullanılması gerekmektedir. Hastanın kliniğinin bu şekilde tedaviye rağmen kötüleşmesi, altta da özellikle bir bağışıklık yetmezliği durumu varsa bizi mantar enfeksiyonu konusunda düşündürmelidir"" ifadelerini kullandı."
saglik,Felçli hasta sedyeyle geldiği hastaneden yürüyerek çıktı,https://www.haberturk.com/felcli-hasta-sedyeyle-geldigi-hastaneden-yuruyerek-cikti-3792235,"Nevşehir'in şifalı termal kaplıcalarıyla ünlü ilçesi Kozaklı'da bulunan hastanede, A ve C grubu şifalı sulara sahip termal kaynakların yanı sıra robotik yürüme cihazları ile egzersiz ve terapi alanlarıyla hastalara hizmet sunuluyor. Yaklaşık 3 yıl önce Kayseri'de yaşadığı rahatsızlık sonucu felç kalan Yıldız, yılın belirli dönemlerinde tedavi gördüğü hastanenin koridorlarında yeniden adım atmanın heyecanını yaşadı. Metin Yıldız, rahatsızlanmadan önce amatör olarak voleybol, futbol ve masa tenisi sporuyla ilgilendiğini söyledi. Yaşadığı sağlık sorununun ardından yeniden eski günlerine dönmenin hayalini bile kuramadığını anlatan Yıldız, tedavi sürecinin ardından hayata mutlu gözlerle bakabildiğini dile getirdi. Üst düzey teknolojik imkanları kendileri ve tüm hastalar için seferber eden devlete teşekkür eden Yıldız, şunları kaydetti: ""Sporcuydum, sağlıklı bir insan olduğumu düşünüyordum. Erciyes Üniversitesi Tıp Fakültesi Hastanesi'nde 9 gün yoğun bakımda tedavi görüp taburcu oldum. Evde kaldığım süreçte fizyoterapistten destek alıyordum. Sedyeyle gidiyordum. Sonra burayı tavsiye ettiler. Buradan memnunum, güzel hizmet veriyorlar. Bire bir yakından ilgileniyorlar. Buraya sedyeyle geldikten 6 ay sonra tekerlekli sandalyeye, 6 ay sonra da bastona geçtim. Şimdi ihtiyaçlarımı kendim karşılayabiliyorum. Tansiyonum olduğu için termal havuzlara giremedim ama buradaki tüm cihazlarla hizmet verdiler. Buraya ilk geldiğimde ümitsizdim. 'Yatakta oturmak bile bana yeter' diyordum ama bu hale geldik. Daha da iyi olacağıma inanıyorum. Ziyaretime gelenler ayaklarıma iğne batırırdı, hiç hissetmezdim. Yakınlarım iyileşmiş olmama çok şaşırdı."""
saglik,Ambulans uçak karaciğer yetmezliği olan 2 yaşındaki çocuk için havalandı,https://www.haberturk.com/ambulans-ucak-karaciger-yetmezligi-olan-2-yasindaki-cocuk-icin-havalandi-3792202,"Patnos Devlet Hastanesine sarılık belirtisiyle başvuran Yunus Emre, burada yapılan muayene ve tetkiklerin ardından karaciğer yetmezliği teşhisiyle Ağrı Eğitim ve Araştırma Hastanesi Çocuk Yoğun Bakım Ünitesine nakledildi. Uzman hekimlerce yapılan değerlendirmede, çocuğun karaciğer nakli gerektirdiği belirlendi. Ağrı İl Sağlık Müdürlüğünün koordinasyonunda yürütülen çalışmalar sonucu, Yunus Emre’ye annesinden karaciğer nakli yapılmasına karar verildi. Sağlık Bakanlığı tarafından hızla devreye girilerek Ağrı’ya bir ambulans uçak gönderildi. Hastaneden ambulansla Ağrı Ahmed-i Hani Havalimanı'na ulaştırılan minik hasta, burada bekleyen ambulans uçağa alındı. Sağlık ekiplerinin eşlik ettiği Yunus Emre, başarılı şekilde Ankara Hacettepe Üniversitesi Tıp Fakültesi Hastanesi’ne nakledildi. Konuya ilişkin açıklama yapan Ağrı İl Sağlık Müdürü Doç. Dr. Esra Beşer, süreci yakından takip eden sağlık personeline teşekkür ederek, ""Sağlık Bakanlığımızın destekleriyle bir çocuğumuzun hayatına umut olmanın gururunu yaşıyoruz. Bu tür durumlarda hızlı ve koordineli hareket etmenin ne kadar önemli olduğunu bir kez daha gördük. Tüm sağlık ekibimize, sağlık çalışanlarımıza ve Bakanlığımıza teşekkür ediyorum."" ifadelerini kullandı."
saglik,"Sağlık Bakanlığı ""annelik"" yolculuğunu dijital platforma taşıdı",https://www.haberturk.com/saglik-bakanligi-annelik-yolculugunu-dijital-platforma-tasidi-3792181,"Sağlık Bakanlığınca, anne ve baba adaylarının gebelik ve çocuk gelişimi süreçlerinde doğru ve güvenilir bilgiye kolayca ulaşabilmesini sağlamak amacıyla geliştirilen ""Annelik Yolculuğu"" isimli mobil uygulama, gelecek hafta itibarıyla tüm dijital mağazalarda ücretsiz erişime açılacak. Sağlığın Geliştirilmesi Genel Müdürü Doç. Dr. Muhammed Atak, uygulamanın ""Sağlıklı Türkiye"" hedefi doğrultusunda hayata geçirildiğini belirterek, ""Çocuk ve anne sağlığı bizim en çok önemsediğimiz konuların başında geliyor. Gebelik sürecini de doğru ve teyit edilmiş bilgilerin de olduğu bir platformdan anne adaylarının ulaşabileceği bir bilgi platformunun oluşturulması önem arz ediyordu"" dedi. Anne adaylarının gebelik süreci başladığı andan itibaren nasıl değişim yolculuğu yaşayacaklarını öğrenmeleri ve takip edimlerine yönelik bilgi platformunun oluşturulduğunu anlatan Atak, ""Annelerimiz sadece kendileriyle değil bebekleriyle ilgili gelişimleri de 9 aylık süre içerisinde hafta hafta takip edebilecekler"" bilgisini verdi. Atak, dijital ortamdaki uygulamada doğum sonrasındaki lohusalık döneminde nasıl süreç yaşanacağına dair bilgilerin yer alacağını ifade ederek, ""Bebek doğduktan sonra da süreci bitirmiyoruz, 2 yaşına kadarki süreçte de annenin takip etmesi süreci hususunda emzirme, anne sütü, aşılama, izlemler, taramalar çocuğun gelişim seyrini bu platformda sunmuş olduk"" açıklamasını yaptı."
saglik,Bor madeninden yüksek koruyuculuğa sahip cerrahi maske üretildi,https://www.haberturk.com/bor-madeninden-yuksek-koruyuculuga-sahip-cerrahi-maske-uretildi-3792160,"Bolu Abant İzzet Baysal Üniversitesi (BAİBÜ) akademisyenleri, bor madeninden yüksek koruyuculuğa sahip, konforlu kullanım sunan cerrahi maske geliştirdi. Hastane ve sanayide kullanılmak üzere muadillerine göre daha yüksek koruyuculuğa sahip, kullanım konforu sunan cerrahi maske geliştirmek isteyen Sağlık Bilimleri Fakültesi akademisyenleri proje hazırladı. Türkiye Sağlık Enstitüleri Başkanlığının desteğiyle 2023 yılında hayata geçirilen proje kapsamında, bor madeninden maske üretilmesi için Isparta Süleyman Demirel Üniversitesinden tekstil mühendisliği ile Bolu Abant İzzet Baysal Üniversitesinden kimya, hemşirelik ve mikrobiyoloji bölümlerinde görevli akademisyenlerden destek alındı. Yürütücülüğünü Prof. Dr. Arzu Özcan İlçe'nin yaptığı projede, Prof. Dr. Cevher Altuğ, Prof. Dr. Sibel Kaplan, Dr. Öğr. Üyesi Ganime Esra Soysal, öğretim görevlileri Şeyda Karabörk ve Sanaz Lakestani Sarkarati yer aldı. Çalışmalar sonucu, ""aktif karbonlu yüksek filtrasyonlu bor maske (AK-B-MASK)"" ve ""yüksek filtrasyonlu bor maske (B-MASK)"" ismi verilen iki tür maske üretildi. BAİBÜ Bilimsel Endüstriyel ve Teknolojik Uygulama ve Araştırma Merkezi'nde testleri yapılan maskelerin, muadillerine göre kimyasal kirleticiler ile bakteri ve virüslere karşı daha yüksek filtreleme sağladığı belirlendi."
saglik,Mehmetçiğin gıda sağlığı GKAM laboratuvarlarına emanet,https://www.haberturk.com/mehmetcigin-gida-sagligi-gkam-laboratuvarlarina-emanet-haberler-3792144,"Türk Silahlı Kuvvetlerinin (TSK) Bursa, Yalova, Balıkesir, Eskişehir, Kütahya, Sakarya, Kocaeli ve Bilecik'te konuşlu birlikleri için satın alınan her türlü gıda ürünü, Gemlik Askeri Veteriner Okulu ve Eğitim Merkezine bağlı Gıda Kontrol ve Araştırma Merkezi (GKAM) Başkanlığı laboratuvarlarında inceleniyor. Toplu beslenme sisteminin uygulandığı TSK'da, personelin tükettiği ürünleri önceden denetleme görevini GKAM Başkanlığı yerine getiriyor. GKAM Başkanlığına Bursa, Yalova, Balıkesir, Eskişehir, Kütahya, Sakarya, Kocaeli ve Bilecik'te bulunan askeri birliklerden gönderilen gıda ve içeceklerin numuneleri, fiziksel, kimyasal ve biyolojik tehditlere karşı çok sayıda test ve analize tabi tutuluyor. Söz konusu 8 ildeki 70 birlik, karargah ve kurumlardan gönderilen numunelerin sonuçları titizlikle değerlendiriliyor. Her biri farklı alanda uzman personelle analiz yapılması için kurulmuş laboratuvarlarda bilimsel araştırma ve geliştirme faaliyetleri de yürütülüyor. Gıda ve içeceklerin tedarikinden, tüketimine kadar tüm aşamalarda sağlık ve beslenme kurallarına göre işlenmeleri, saklanmaları ve tüketilebilmeleri için alınan tedbirlerin kontrolleri de yapılıyor."
saglik,Giresun'dan dünya tıbbına yeni tanı: Karadeniz Sendromu,https://www.haberturk.com/giresun-dan-dunya-tibbina-yeni-tani-karadeniz-sendromu-haberler-3792133,"Gastroenteroloji Anabilim Dalı Başkanı Prof. Dr. Ahmet Cumhur Dülger, yaptığı açıklamada, genetik kökenli Polikistik Karaciğer Hastalığı ile birlikte ülseratif kolit ve Crohn hastalığı gibi inflamatuvar bağırsak hastalıklarının aynı hastada birlikte görülmesinin, dünya tıp literatüründe ilk kez tanımlandığını belirtti. Prof. Dr. Dülger, ""Giresunlu ve Ordulu iki ayrı kadın hastada daha önce hiç rapor edilmemiş olan bu üçlü hastalık birlikteliğini saptadık. Tespitimizi bilimsel temellere oturtarak uluslararası literatüre sunduk. Tanımladığımız bu yeni klinik tabloyu, hastaların memleketlerinden esinlenerek ‘Karadeniz Sendromu' olarak adlandırdık. Yaklaşık bir ay içinde bu vakaları topladık, tedavi planlarını oluşturduk, tanısal doğrulamaları yaptık ve sonuçlarını uluslararası inflamatuvar bağırsak hastalıkları kongresinde sunduk ve kabul edildi. Bu kombinasyon daha önce dünyada hiç tanımlanmamıştı"" dedi. Polikistik karaciğer hastalığının genetik kökenli ve ilerleyen evrelerde karaciğer nakli gerektirebilen bir hastalık olduğunu vurgulayan Prof. Dr. Dülger, ""İnflamatuvar bağırsak hastalıklarında kullanılan ilaçların polikistik karaciğer hastalığı üzerindeki etkisi bugüne kadar bilinmiyordu. Bu iki durumun eş zamanlı görüldüğü vakalarda uyguladığımız tedavilerin karaciğere olumsuz bir etkisi olmadığını gözlemledik. Böylece tedaviye ilişkin literatüre yeni ve güvenli bir bakış açısı kazandırmış olduk""dedi."
saglik,"Kanser taramasını 8 yıldır yaptıran öğretmen, dördüncü kontrolündeki erken teşhisle sağlığına kavuştu",https://www.haberturk.com/kanser-taramasini-8-yildir-yaptiran-ogretmen-dorduncu-kontrolundeki-erken-teshisle-sagligina-kavustu-3793674,"Mesleğini İstanbul'un ardından son 2 yıldır Trabzon'da sürdüren 48 yaşındaki Yazıcı, 2016'dan bu yana meme kanserine karşı rutin kontrollerini aksatmadan sürdürdü. Yaklaşık 1,5 yıl önce farklı tedavi için Ortahisar İlçe Sağlık Müdürlüğü bünyesindeki Fatih Sağlıklı Hayat Merkezi'ne giden Yazıcı, muayene odasının kapısındaki mamografi testine yönelik hazırlanan afişi fark etti. Daha önce üç kez yaptırdığı testin dördüncüsünü de yaptıran Yazıcı, meme kanseri olduğunu öğrendi. Yazıcı, erken teşhis sonrası başlayan kemoterapi ve ışın tedavisiyle sağlığına kavuştu. 25 yıllık Matematik Öğretmeni Yazıcı, iki yılda bir mamografi çekimi yaptırarak meme kanserine karşı tedbir aldığını söyledi. Fatih Sağlıklı Hayat Merkezi'ne geldiğinde doktor odasının kapısındaki ""ücretsiz ve randevusuz mamografi"" afişini gördüğünü dile getiren Yazıcı, sıra beklemeden mamografi çektirdiğini belirtti. Yazıcı, sonuçların ardından kendisine erken evre meme kanseri olduğu bilgisinin verildiğini ifade ederek, ""Mamografiyi çektirdikten sonra kitleyi fark ettim ama konduramadım. İnsan böyle bir hastalığı kendine konduramıyor. Daha sonra benim için randevu oluşturmuşlar ve ultrason için oraya yönlendirdiler. Orada anlaşıldı ve ben de anladım"" diye konuştu."
saglik,‘Süper görüş’ sağlayan kontakt lensler geliştirildi,https://www.haberturk.com/super-gorus-saglayan-kontakt-lensler-gelistirildi-3793638,"Bilimsel dergide yayımlanan bir makaleye göre; Çin Bilim ve Teknoloji Üniversitesi'nden Prof. Tian Xue liderliğindeki ekip, kızılötesi ışığı görünür ışığa dönüştüren kontakt lensler geliştirerek insanlara ‘süper görüş’ sağladı. Güç kaynağı gerektirmeyen bu şeffaf lenslerin, kullanıcıların aynı anda hem kızılötesi hem de görünür ışığı algılamasını sağlıyor ve göz kapakları kapalıyken kızılötesi görüşün daha net hale geldiği belirtiliyor. Yukarı dönüşüm nanopartikülleri kullanılarak üretilen lensler, yakın kızılötesi ışığı kırmızı, yeşil veya mavi ışığa çeviriyor. Fareler ve insanlarda test edilen lensler, Mors alfabesi benzeri sinyalleri algılama ve kızılötesi ışığın yönünü tespit edebiliyor. Bu yeni teknoloji lenslerin, renk körlüğüne çözüm sunabileceği ve güvenlik, şifreleme gibi alanlarda da kullanılabileceği kaydedildi."
teknoloji,Milyonlarca kullanıcı erişim sorunu yaşıyor:  X’e erişilemiyor,https://www.haberturk.com/twitter-coktu-mu-x-twitter-neden-acilmiyor-duzeldi-mi-24-mayis-twitter-ne-zaman-acilacak-3793715-teknoloji,"Sosyal medya platformu X’te (eski adıyla Twitter) yavaşlama ve erişim sorunu yaşanıyor. Çok sayıda kullanıcı, X’e giriş yapamadıklarını ve akışın yenilenmediğini belirterek erişim sorununu gündeme taşıdı. Downdetector verilerine göre kullanıcıların çoğu 15:00’ten itibaren X’e erişemediklerini bildirdi. X (Twitter) son 24 saat içinde rapor ettiği kesintiler: X' DE ERİŞİM SORUNU GİDERİLDİ Mİ? Erişim sorununun neden kaynaklandığı bilinmese de 17:00 itibariyle düzeldi."
teknoloji,Google Meet'e gerçek zamanlı sesli çeviri özelliği geldi,https://www.haberturk.com/google-meet-e-gercek-zamanli-sesli-ceviri-ozelligi-geldi-3793260-teknoloji,"Google I/O 2025 etkinliğinde yapay zeka ve yazılım odağındaki yeniliklerini paylaşan Google, günümüzün en popüler videolu görüşme araçları arasında yer alan Google Meet'e önemli bir özellik getirdiğini de duyurdu. Geçtiğimiz Ağustos ayında Google Meet'e yapay zeka destekli otomatik not alma özelliği eklenmişti. Bu kez ise çeviri konusunda önemli bir adım atan şirket, Google Meet'e gerçek zamanlı sesli çeviri özelliği getirdiğini paylaştı. Söz konusu özellik sayesinde Google Meet üzerinden gerçekleştirdiğiniz bir görüntülü görüşmede söyledikleriniz gerçek zamanlı olarak karşı tarafa kendi dilinde aktarılacak. Çeviri sonrasında ses, ton ve vurguların tamamen korunduğunu da ekleyelim. Gerçek zamanlı çeviri oldukça düşük bir gecikme ile gerçekleşiyor. Google tarafından paylaşılan bilgilere göre gecikmenin düşük olması birden fazla kişinin herhangi bir problem yaşamadan bu özelliği kullanabilmesine olanak tanıyor. Gerçek zamanlı çeviri özelliğinin kullanıldığı senaryolarda karşınızdaki kişi konuştuğunda, onun orijinal sesi üzerine çevrilmiş konuşma ekleniyor. Bu özelliğin temel amacı ise dil bariyerini tamamen ortadan kaldırmak."
teknoloji,Bakan Uraloğlu teknoloji devleriyle bir araya geldi,https://www.haberturk.com/bakan-uraloglu-teknoloji-devleriyle-bir-araya-geldi-3793176-teknoloji,"Ulaştırma ve Altyapı Bakanı Abdulkadir Uraloğlu, Çin temasları kapsamında Huawei ve ZTE yöneticileriyle bir araya geldi. Görüşmelerde Türkiye’nin 5G yol haritası, dijital altyapı çalışmaları, akıllı ulaşım sistemleri ve yerli üretim stratejileri üzerine kapsamlı değerlendirmeler yapıldı. Bakan Uraloğlu, “Hem Huawei hem ZTE ile dijital altyapı, teknoloji ve 5G konularında iş birliği potansiyelimizi değerlendirdik.” ifadelerini kullandı. Bakan Uraloğlu, Huawei Başkan Yardımcısı Bill Tang, Türkiye Genel Müdürü Kaya Shi ve beraberindeki heyet ile gerçekleştirdiği görüşmede, 5G teknolojileri ile akıllı ulaşım sistemlerinin entegrasyonunu ele aldı. Ziyaret kapsamında yapay zekâ destekli otonom sürüş teknolojilerini inceleyen, Bakan Uraloğlu “5G'yi devreye aldığımızda başta otonom sürüş olmak üzere ileri teknolojilerin günlük yaşamımıza entegrasyonunu hızlandıracağız.” açıklamasında bulundu. Bakan Uraloğlu, Çin ziyareti kapsamında ZTE yetkilileriyle de bir araya geldi. ZTE Yönetim Kurulu Başkanı Fang Rong ile gerçekleştirilen görüşme kapsamında Türkiye’nin 5G altyapı çalışmaları, yerli üretim kapasitesinin geliştirilmesi ve teknoloji iş birliklerinin artırılması konuları ele alındı."
teknoloji,TEKNOFEST ’e Eventex 2025’ten 4 Uluslararası Ödül,https://www.haberturk.com/teknofest-e-eventex-2025ten-4-uluslararasi-odul-3793103-teknoloji,"Dünya genelinde etkinlik ve deneyim tasarımı alanında prestijli ödül ve networking platformlarından biri olan Eventex Awards’ın bu yılki organizasyonunda, T3 Vakfı tarafından düzenlenen Dünyanın en büyük Havacılık, Uzay ve Teknoloji Festivali TEKNOFEST, dört farklı kategoride ödüle layık görüldü. Teknoloji Etkinliği kategorisinde Altın, Açık Alan Etkinliği ve Public Event kategorilerinde Gümüş, Festival kategorisinde ise Bronz ödül kazanan TEKNOFEST, uluslararası alandaki etkisini bir kez daha ortaya koydu. Öte yandan, 2009 yılından bu yana etkinlik dünyasının en iyilerini ödüllendiren uluslararası Eventex Awards’ta TEKNOFEST; FIFA ve Harley Davidson gibi küresel ölçekte tanınan organizasyonların da yarıştığı Açık Alan Etkinliği ve Public Event kategorilerinde Gümüş ödül alarak önemli bir başarıya imza attı. Genç nesillere ilham veren vizyonu ve küresel etkisiyle TEKNOFEST, Milli Teknoloji Hamlesi’nin taşıyıcısı olarak yenilikçi projeleri hayata geçirmeye, teknolojiye gönül veren milyonlarca gence yol göstermeye ve ülkemizin adını uluslararası arenada gururla temsil etmeye kararlılıkla devam ediyor."
teknoloji,"OpenAI, Apple'ın eski tasarımcısının girişimini satın alacak",https://www.haberturk.com/openai-apple-in-eski-tasarimcisinin-girisimini-satin-alacak-3792976-teknoloji,"OpenAI Üst Yöneticisi Sam Altman ve Jony Ive tarafından yapılan açıklamada, bilgisayarların artık görebilen, düşünebilen ve anlayabilen sistemlere dönüştüğü, buna rağmen deneyimlerin hala geleneksel ürünler ve ara yüzlerle şekillendiği aktarıldı. Açıklamada, Ive ve kurduğu LoveFrom kolektifinin, iki yıl önce Altman ve OpenAI ekibiyle işbirliği yapmaya başladığı belirtilerek, ilk fikirlerin zamanla somut tasarımlara dönüştüğü kaydedildi. Yeni bir ürün ailesi geliştirme, mühendisliğini yapma ve üretme niyetinin yeni bir şirkete olan ihtiyacı ortaya çıkardığı vurgulanan açıklamada, bu amaçla io'nun kurulduğu hatırlatıldı. Açıklamada, OpenAI ile birleşecek io'nun, artık şirketin araştırma ve mühendislik ekipleriyle birlikte çalışacağı ifade edildi. ABD basınında yer alan haberlerde, OpenAI'ın, io'yu yaklaşık 6,5 milyar dolar değerindeki anlaşmayla satın alacağı dile getirildi. *Haberin görselleri AA tarafından servis edilmiştir."
teknoloji,Rusya'da Apple'a LGBT propagandası gerekçesiyle para cezası,https://www.haberturk.com/rusya-dan-apple-a-lgbt-cezasi-3792356-teknoloji,"Apple aleyhine açılan dava, başkent Moskova'da görüldü. Apple'ın LGBT propagandası yaptığına karar veren mahkeme, Apple'ın 7,5 milyon ruble para cezası ödemesine hükmetti. Rusya'da, LGBT hareketi geçen yıl terörist ve aşırılıkçılar listesine dahil edilmişti."
teknoloji,"CEO Hulusi Acar, ""Büyük resimde Türkiye’de kalıcı olmakla ve geleceğe yatırım yapmakla ilgileniyoruz""",https://www.haberturk.com/turkiye-ye-yatirim-suruyor-3791329-teknoloji,".:MediaMarkt Türkiye, “Deneyim Şampiyonluğu” vizyonuyla perakende sektöründe dönüşüme öncülük ederken, Türkiye ekonomisine katkısını artırıyor. 2024 yılında 102 mağaza, 4.000 çalışan ve 8 milyon MediaMarkt Club üyesiyle sektör liderliğini sürdüren şirket, Avrupa’da Almanya’nın ardından en yüksek satış performansına sahip ikinci pazar konumuna yükseldi. MediaMarkt Türkiye CEO’su Hulusi Acar, 2025’te omnichannel deneyimi güçlendireceklerini ve Türkiye’ye yatırımlarını sürdüreceklerini belirtti. MediaMarktSaturn’ün 2024’te 22,4 milyar Euro. MediaMarkt Türkiye, bu başarıda önemli bir pay sahibi. Acar, Türkiye’nin Avrupa’daki 11 ülkeden 9’unu geride bırakarak Almanya’dan sonra ikinci büyük pazar olduğunu vurguladı. Çalışan bağlılığında da Avrupa birincisi olan MediaMarkt Türkiye, kazandığını ülkeye yatırım olarak döndürmeye devam ediyor. MediaMarkt Türkiye, ülkeye yatırımlarını hız kesmeden sürdürüyor. CEO Hulusi Acar, her bir mağazanın yaklaşık 1 milyon Euro’luk yatırım gerektirdiğini belirterek, “Büyük resimde Türkiye’de kalıcı olmakla ve geleceğe yatırım yapmakla ilgileniyoruz” dedi. Acar, 5-6 yeni mağaza açılışının yaklaşık 300 kişiye istihdam sağladığını, bu sayıya kargo ve güvenlik personellerinin de dahil olduğunu ifade etti."
teknoloji,Çin'den Ascend çiplerinin kullanımını ihracat kontrolü ihlali sayan ABD'ye tepki,https://www.haberturk.com/cin-den-ascend-ciplerinin-kullanimini-ihracat-kontrolu-ihlali-sayan-abd-ye-tepki-3791288-teknoloji,"Çin Ticaret Bakanlığı Sözcüsü Hı Yongçien, konuyla ilgili yaptığı açıklamada, ABD'nin bu kararının ihracat kontrollerini istismar ettiğini ve Çin'in çip ürünlerine temelsiz suçlamalarla yeni kısıtlamalar getirdiğini savundu. Kararın, Çin şirketlerinin meşru haklarına ve çıkarlarına ciddi zarar verdiğini ifade eden Sözcü Hı, bunun küresel yarı iletken tedarik zincirinin istikrarına büyük tehdit oluşturduğunu ve piyasa kuralları ile uluslararası ticaret düzenine zarar verdiğini vurguladı. Hı, ABD'nin kararının, iki ülke şirketleri arasında uzun dönemli karşılıklı faydaya dayalı sürdürülebilir işbirliğinin gelişimini olumsuz etkileyeceğini belirterek, Washington yönetimine yanlış uygulamayı derhal sonlandırma çağrısında bulundu. Çinli sözcü, ülke şirketlerinin meşru haklarını ve çıkarlarını korumak üzere kararlı tedbirler alacaklarını kaydetti. ABD Ticaret Bakanlığı Sanayi ve Güvenlik Bürosu (BIS), 13 Mayıs'ta yayınladığı yönergede, Çinli teknoloji şirketi Huawei'in Ascend çiplerinin dünyanın herhangi bir yerinde kullanımının ihracat kontrollerini ihlal edeceği uyarısında bulunmuştu."
teknoloji,İzmir'de yapay zeka zirvesi düzenlendi,https://www.haberturk.com/izmir-de-yapay-zeka-zirvesi-duzenlendi-3791254-teknoloji,"Ege Genç İş İnsanları Derneği (EGİAD) ile Ege Sanayicileri ve İş İnsanları Derneği (ESİAD) işbirliğiyle ""dönüştüren güç"" temasıyla organize edilen zirve, İzQ İnovasyon Merkezi'nde gerçekleştirildi. Etkinliğin açılışında konuşan İzmir Valisi Süleyman Elban, yapay zeka teknolojisinin insanlık tarihindeki eşik noktalardan biri olduğunu söyledi. Bu konuda karamsar düşünenlerden olmadığını anlatan Elban, bu teknolojiyi sadece satın alan, kullanan değil, üreten ve yön veren tarafta olunması gerektiğini, İzmir'in dijital teknolojiler ve yapay zeka konusunda öncü olabilecek potansiyele sahip olduğunu belirtti. Elban, kentin potansiyelini kullanmak üzere İzmir'deki tüm öğretmen ve öğrencileri dijital okuryazar yapmak üzere başladıkları çalışmanın sonuna geldiklerini anlatarak, şöyle konuştu: ""Bunlar içindeki bir kısım gençlerimiz bu teknolojiye yön verir diye bekliyoruz. Gençlerimizin daha üst eğitim almalarını sağlayarak bu alanda yer almalarını arzu ediyoruz. Bu zirveyle yapay zeka farkındalığını oluşturmak, artık eylem almak zorundayız. İzmir Türkiye'nin teknoloji konusunda lider şehri olabilir. Yeni bir serbest bölge, tamamen teknoloji firmalarının içinde olacağı serbest bölge çalışmasına başladık, hemen yanında birbirini destekleyerek büyük teknoparkla beraber inşa edilecek. Oyun merkezleriyle ilgili de bir çalışma yürütüyoruz. Bu şehirde bu ekosistemi oluşturup İzmir'in teknolojide lider olmasına gayret ediyoruz."""
teknoloji,FinAI Summit Türkiye ayağına Garanti BBVA ev sahipliği yaptı,https://www.haberturk.com/finai-summit-turkiye-ayagina-garanti-bbva-ev-sahipligi-yapti-3791015-teknoloji,"FinAI Summit, dünya genelinde yapay zekânın finans sektöründeki potansiyelini keşfetmek isteyen profesyonelleri bir araya getirdi. Dört gün süren etkinlikte, finansal kapsayıcılığı artıran, müşteri deneyimini geliştiren ve risk yönetimini optimize eden yenilikçi yapay zekâ çözümleri tartışıldı. Meksika’da risk yönetiminde yapay zekânın rolü, Kolombiya’da finansal piyasaların dönüşümü ve İspanya’da yapay zekânın etik gelişimi gibi konular öne çıktı. Farklı ülkelerden uzmanların katılımıyla gerçekleşen oturumlar, küresel finans sektörünün ortak sorunlarına yenilikçi çözümler sundu. Etkinliğin üçüncü gününde Garanti BBVA Genel Müdürlük binasında düzenlenen Türkiye ayağı, yapay zekâyı teknik, etik ve toplumsal boyutlarıyla masaya yatırdı. Teknoloji iletişimi alanında tanınmış isim Dr. Sertaç Doğanay, “Yapay Zekâ ve Madalyonun Diğer Yüzü: Sorumlu Yapay Zekâ” başlıklı konuşmasıyla katılımcılara ilham verdi. Doğanay’ın moderasyonunda gerçekleşen panelde, Prof. Dr. Sadi Evren Şeker, Ayşen Büyükakın, Uğur Boncuklu ve Sinan Bayraktar, yapay zekânın karar alma süreçlerindeki rolünü, etik çerçevelerini ve sorumlu kullanımını değerlendirdi. Panel, yapay zekânın değer temelli bir yaklaşım gerektirdiğini vurguladı."
teknoloji,TUSAŞ'tan HÜRJET için İspanya'da tarihi anlaşma,https://www.haberturk.com/tusas-tan-hurjet-icin-ispanya-da-tarihi-anlasma-3791005-teknoloji,"TUSAŞ, Airbus ve İspanya Savunma Bakanlığı arasında yapılan mutabakat anlaşmasının imza törenine Savunma Bakan Yardımcıları Musa Heybet ve Şuay Alpay, Türkiye'nin Madrid Büyükelçisi Nüket Küçükel Ezberci, TUSAŞ Genel Müdürü Mehmet Demiroğlu, İspanya Savunma Sanayii Stratejisi ve İnovasyon Genel Müdürü, Hava ve Uzay Kuvvetleri Korgeneral Miguel Ivorra, AIRBUS Askeri Uçak Bölümü Direktörü Jean-Brice Dumont ve Hava ve Uzay Kuvvetleri Komutanı Korgeneral Francisco Braco Carbo'nın da aralarında olduğu üst düzey katılım oldu. Madrid'de düzenlenen ve Türkiye'nin 32 firma ile İspanya'nın ardından en yüksek katılım sağladığı Uluslararası Savunma ve Güvenlik Fuarı (FEINDEF) alanında yapılan imza töreni sonrasında AA muhabirine konuşan Milli Savunma Bakan Yardımcısı Alpay, ""Bugünü çok önemli bir gün olarak değerlendiriyorum. Bugün Türkiye, savunma havacılığında gücünü bir kez daha bütün dünyaya göstermiştir"" şeklinde konuştu. ""Sloganların, beklentilerin yerine HÜRJET gibi çok kıymetli bir ürün üzerinden somut adım atılmış oldu"" diyen Alpay, ""Bugün burada bir mutabakat anlaşması imzalandı ve tüm dünya buna şahit oldu. Bu, bir başlangıç. Özen ve hassasiyeti koruyarak yola devam etmek zorundayız"" diye konuştu."
teknoloji,Yandex ve Vodafone'dan dijital dönüşüm iş birliği,https://www.haberturk.com/yandex-ve-vodafone-dan-dijital-donusum-is-birligi-3790921-teknoloji,"Yandex ve Vodafone arasında gerçekleştirilen iş birliğinin ilk meyvesi olarak, Yandex’in yapay zeka destekli arama motoru Yazeka üzerinden kullanıcılara hızlı ve kolay bilgi erişimi sağlanacak. Ayrıca, ücretsiz data paketleri ve ödüllerle desteklenen proje, dijital erişimi yaygınlaştırmayı hedefliyor. Yandex Türkiye Genel Müdürü Alexander Popovskiy, “Vodafone ile gerçekleştirdiğimiz bu iş birliği, Türkiye’de dijitalleşmeyi hızlandırma vizyonumuzun önemli bir adımı. Herkes için erişilebilir bir dijital gelecek inşa ediyoruz” şeklinde konuştu. Vodafone Türkiye İcra Kurulu Başkan Yardımcısı Meltem Bakiler Şahin ise, “Yandex ile ortaklığımız, yenilikçi ve sürdürülebilir dijital çözümlerle milyonların hayatını iyileştirme taahhüdümüzü pekiştiriyor. Türkiye’nin dijital yarınlarını birlikte şekillendiriyoruz” ifadelerini kullandı. Her iki şirket, Türkiye pazarına yönelik yatırımlarını artırarak yeni projelerle iş birliğini genişletmeyi planladığını açıkladı. Bu ortaklık, Türkiye’nin dijital dönüşüm yolculuğunda dönüm noktası olarak görülüyor."
teknoloji,ABD’den Suudi Arabistan’a teknoloji çıkarması,https://www.haberturk.com/abdden-suudi-arabistana-teknoloji-cikarmasi-3790722-teknoloji,"ABD Başkanı Donald Trump, ikinci görev döneminin ilk resmi yurt dışı ziyaretinde Suudi Arabistan’ın başkenti Riyad’a gitti. 13 Mayıs 2025’te başlayan ziyaret, ekonomik ve stratejik iş birliğini derinleştirme hedefiyle dikkat çekti. Riyad’da düzenlenen Suudi-ABD Yatırım Forumu’nda, teknoloji, savunma, enerji güvenliği ve küresel altyapı projelerini kapsayan 600 milyar dolarlık yatırım taahhüdü açıklandı. Trump’a bu tarihi ziyarette teknoloji sektörünün önde gelen isimleri eşlik ederken, Suudi Veliaht Prensi Muhammed bin Selman ile yapılan görüşmeler, iki ülkenin ortak vizyonunu güçlendirdi. Ziyaret, aynı zamanda Trump’ın Orta Doğu turunun ilk durağı olarak jeopolitik mesajlar da taşıdı. Bir zamanlar petrol anlaşmaları için yapılan ziyaretler, artık teknoloji devlerinin katılımıyla gerçekleşiyor. Bu, küresel ekonominin yeni çağını yansıtıyor. 1974 yılında, ABD Başkanı Richard Nixon’ın Suudi Arabistan ziyareti, 1973 petrol krizinin gölgesinde gerçekleşmişti. Petrol fiyatlarındaki ani yükseliş küresel ekonomiyi sarsarken, Nixon’ın ziyareti, enerji güvenliğini sağlama ve petrol tedarik zincirlerini güçlendirme hedefiyle düzenlenmişti. Suudi Arabistan ile imzalanan anlaşmalar, ABD’nin enerji bağımlılığını azaltmayı ve ikili ekonomik bağları pekiştirmeyi amaçlıyordu. Nixon’ın ziyareti, petrolün küresel diplomasideki ağırlığını simgelerken, Trump’ın 2025 ziyareti, teknolojinin yeni güç merkezi olduğunu ortaya koydu. Teknoloji devlerinin liderleriyle Riyad’a çıkarma yapan Trump, küresel ekonomik dinamiklerdeki bu dönüşümü açıkça gözler önüne serdi."
teknoloji,Kargo firmaları adına sahte mesaj tuzağı: Kişisel bilgileriniz tehlikede!,https://www.haberturk.com/kargo-firmalari-adina-sahte-mesaj-tuzagi-kisisel-bilgileriniz-tehlikede-3790630-teknoloji,"Son dönemde siber dolandırıcılar, kargo firmalarını taklit ederek geliştirdikleri yeni bir yöntemle vatandaşları hedef alıyor. Özellikle PTT Kargo ve Aras Kargo gibi güvenilir firmaların adını kullanan dolandırıcılar, sahte SMS ve e-mail mesajlarıyla kullanıcıların kişisel bilgilerini ele geçiriyor. Bu yöntem, hem maddi kayıplara hem de kimlik hırsızlığı gibi ciddi mağduriyetlere yol açıyor. Bu tür mesajlara karşı son derece dikkatli olmak gerekiyor. Resmi kanallar dışında paylaşılan linklere tıklanmaması yönünde uyarıyor. Dolandırıcılar, genellikle kullanıcıları paniğe sevk eden ve aceleyle hareket etmeye zorlayan mesajlar gönderiyor. Örneğin, PTT Kargo adına gönderilen bir sahte SMS’te şu ifadeler yer alıyor: “Değerli müşterimiz, paketinizi birçok kez teslim etmeye çalıştık ancak adres bilgilerinizin hatalı olması nedeniyle teslimat gerçekleştirilemedi! Lütfen bilgileri 6 saat içinde düzenleyin: Belirtilen süre içerisinde bilgilerin güncellenmemesi halinde günlük gözaltı ücreti alınacaktır.” Bu tür mesajlar, kullanıcıları “6 saatlik süre” gibi kısıtlamalarla strese sokarak şüpheli linklere tıklamaya yöneltiyor. Benzer bir yöntemle Aras Kargo adına gönderilen e-maillerde ise “Paketiniz teslim edilemedi” başlıklı mesajlarla kullanıcılar sahte bir linke yönlendiriliyor. Bu linkler, genellikle bir form doldurulmasını veya kişisel bilgilerin güncellenmesini talep eden sahte bir web sayfasına açılıyor."
teknoloji,Türkiye ve globalde liderliği hedefleyen 'bulut' haritası,https://www.haberturk.com/turkiye-ve-globalde-liderligi-hedefleyen-bulut-haritasi-3790910-teknoloji,"SabancıDxileSabancıTopluluğu’nunçoğunlukhissesinesahipolduğubulutbilişimşirketiBulutistan,Türkiyeveglobaldeliderlikhedefleyenkapsamlıyolharitasınıkamuoyuylapaylaştı.SabancıDxveBulutistanCEO’suTevfikKor,“EntegreçözümlerimizleTürkiye’dendoğanglobalbirteknolojideviyaratacağız”dedi.Şirket,AvrupaveOrtaAsya’dansonraArapYarımadası’nıhedefleyenikişirket,2025’tesektörortalamasınınüzerindebüyümeyi planladığını açıkladı."
teknoloji,Google Avrupa'da 12 milyar dolarlık davayla karşı karşıya,https://www.haberturk.com/google-avrupada-12-milyar-dolarlik-davayla-karsi-karsiya-3790652-teknoloji,"Avrupa Birliği’nin (AB) 2017’de Google’a, alışveriş hizmetindeki rekabet kurallarını ihlal ettiği gerekçesiyle verdiği 2,4 milyar euroluk cezanın etkileri sürüyor. Bloomberg News’in haberine göre, Alphabet Inc.’e bağlı Google, Avrupa genelinde onlarca fiyat karşılaştırma sitesinin açtığı tazminat davalarıyla karşı karşıya. Şirketlerin, Google’ın müşterilerini çaldığını iddia ettiği davaların toplam değeri 12 milyar doları aşıyor. Google ise suçlamaları reddederek davaların geçersiz olduğunu savunuyor. Tazminat davaları, Avrupa Komisyonu’nun 2017’de Google’a, arama motorundaki hakim konumunu kendi alışveriş hizmetini öne çıkarmak için yasa dışı şekilde kullandığı gerekçesiyle verdiği 2,4 milyar Euroluk cezaya dayanıyor. Google’ın itirazlarıyla uzayan süreç, geçen yıl bir mahkemenin şirketin rekabet yasalarını ihlal ettiğini doğrulayan kararıyla yeni bir aşamaya geçti. Bu karar, AB’deki davacıların Google’ın ihlalini mahkemede kanıtlamasına gerek kalmadan sivil davalar açabilmesini sağladı. Bloomberg News'in haberine göre, Avrupa’nın yedi ülkesinde devam eden 12 sivil davayı belirlendi. Davaların maddi büyüklüğü tüm mahkemeler ve taraflarca tam olarak açıklanmasa da, dokuz davanın toplam değeri 12 milyar doları geçti. Son yıllarda sayıları artan bu davalar, Google’ın Avrupa’daki hukuki sorunlarını daha da karmaşık hale getiriyor. Davaların başarıyla sonuçlanması durumunda, başka şirketlerin de benzer adımlar atabileceği öngörülüyor."
teknoloji,Sanayide dijitalleşmenin yeni rotası “Sanayide Dijital Teknolojiler Yarışması” ile belirleniyor!,https://www.haberturk.com/sanayide-dijitallesmenin-yeni-rotasi-sanayide-dijital-teknolojiler-yarismasi-ile-belirleniyor-3790623-teknoloji,"Bu yıl da birbirinden heyecan verici yarışmalara ev sahipliği yapan TEKNOFEST kapsamında öne çıkan yarışmalardan biri olan Sanayide Dijital Teknolojiler Yarışması, üretim dünyasında dijital dönüşümün kapılarını aralıyor. T.C Sanayi ve Teknoloji Bakanlığı (STB) ile Küçük ve Orta Ölçekli İşletmeleri Geliştirme ve Destekleme İdaresi Başkanlığı’nın (KOSGEB) yürütücülüğünde gerçekleştirilen Sanayide Dijital Teknolojiler Yarışması, üretim süreçlerinde dijitalleşmenin yaygınlaştırılmasını hedefliyor. Yarışma kapsamında; üretim, planlama, stok takip, tedarik, pazarlama, yönetim ve karar destek, lojistik ve enerji kullanımı gibi alanlarda verimlilik, kalite, hız ve esneklik artışı sağlanması; böylece Türkiye’nin küresel rekabet gücünün artırılması amaçlanıyor. Aynı zamanda bu süreçte ihtiyaç duyulan dijital teknolojilerin yerli ve milli imkanlarla geliştirilmesi teşvik ediliyor. Yarışmanın bu yılki odak konusu ise; fabrika içi lojistikte veya depolarda kullanılabilecek, belirli yükleri taşıyabilen ve otonom şekilde hareket eden güdümlü robotlar. Yarışmacılardan, endüstriyel robot teknolojilerine katkı sağlayacak, yenilikçi ve işlevsel çözümler geliştirmeleri bekleniyor."
teknoloji,Yapay zeka destekli güvenli yazılımın geleceği Borsa İstanbul’da tartışılacak,https://www.haberturk.com/yapay-zeka-destekli-guvenli-yazilimin-gelecegi-borsa-istanbulda-tartisilacak-3790376-teknoloji,"Bilişim Teknolojileri Derneğinden (BT) yapılan açıklamaya göre, Türkiye'nin bilişim ve teknoloji alanında küresel ölçekte söz sahibi olma hedefini destekleyen en yenilikçi organizasyonlardan biri olan DevSecOps Days İstanbul, bu yıl üçüncü kez teknoloji profesyonellerini bir araya getirmeye hazırlanıyor. BT Derneği öncülüğünde 28-29 Mayıs tarihlerinde Borsa İstanbul’da düzenlenecek etkinlik, bu kez ""AI for DevSecOps"" temasıyla yapay zekanın yazılım geliştirme, güvenlik ve operasyon süreçlerine olan etkisini derinlemesine tartışmaya açacak. Konferansta Sanayi ve Teknoloji Bakanlığı, Türk Hava Yolları (THY), Microsoft ve Carnegie Mellon Üniversitesi gibi kurumların temsilcileri konuşma yapacak. Ayrıca uluslararası düzeyde tanınan uzmanlar da bilgi ve deneyimlerini katılımcılarla paylaşacak. Açıklamada görüşlerine yer verilen BT Derneği Yönetim Kurulu Başkanı Dr. Mehmet Ali Serttaş, ""Gelecekteki güvenlik sorunlarını bugünden öngörerek hareket etmek zorundayız. Yapay zeka ile güvenliği birlikte düşünmezsek, sadece teknoloji değil, insan kaynağı da savunmasız kalır."" ifadelerini kullandı. Açıklamaya göre, 2012 yılından bu yana bilişim sektöründe dayanışmayı artırmayı, genç profesyonelleri desteklemeyi ve teknolojik dönüşümü yönlendirmeyi hedefleyen BT Derneği, bu yılki etkinlikle Türkiye’nin küresel teknoloji vizyonuna katkı sağlamayı amaçlıyor."
teknoloji,En pahalı modeli 190 bin TL seviyesine çıkabilir!,https://www.haberturk.com/appledan-iphone-fiyatlarina-zam-plani-en-pahali-modeli-190-bin-tl-seviyesine-cikabilir-3790355-teknoloji,"Teknoloji devi Apple, bu sonbaharda piyasaya süreceği yeni iPhone modelleri için fiyat artışı yapmayı değerlendiriyor. Wall Street Journal’ın haberine göre, şirket, cihazlarının çoğunun üretildiği Çin’den gelen ABD tarifelerine zamları bağlamaktan kaçınıyor. Pazartesi günü Washington ve Pekin’in karşılıklı tarifeleri geçici olarak düşürmesi sonrası Apple hisseleri, piyasadaki genel yükselişi takip ederek açılış öncesi işlemlerde %7 değer kazandı. Ancak, Çin ithalatına ABD’de hâlâ %30’luk bir vergi uygulanıyor. Türkiye’de ise yüksek vergiler ve döviz kuru dalgalanmaları nedeniyle iPhone fiyatları zaten oldukça yüksek; olası zamlar bu fiyatları daha da artırabilir. Apple, ABD-Çin ticaret gerilimlerinden en çok etkilenen şirketlerden biri. Eski Başkan Donald Trump’ın başlattığı tarifeler, son aylarda bu gerilimi tırmandırdı. Tarifeler, küresel tedarik zincirlerini aksatırken, Apple’ı üretiminin bir kısmını Hindistan’a kaydırmaya zorladı. Şirket, Nisan-Haziran çeyreğinde tarifelerin yaklaşık 900 milyon dolar ek maliyet yaratacağını ve ABD’de satılan iPhone’ların çoğunun Hindistan’dan tedarik edileceğini açıkladı. Türkiye’de ise ithalat vergileri ve kur dalgalanmaları, iPhone fiyatlarını dünya ortalamasının çok üzerine çıkarıyor."
teknoloji,Karton torbaları ormana dönüşüyor,https://www.haberturk.com/karton-torbalari-ormana-donusuyor-3790289-teknoloji,"Teknosa, doğaya katkı sağlayacak anlamlı bir adım attığını açıkladı. Tüm mağazalarında plastik taşıma poşetleri yerine karton torbaları kullanmaya başlayan firma, bu dönüşümle hem atık miktarını azaltmayı hem de doğa dostu tüketim alışkanlıklarının yaygınlaşmasına katkı sunmayı hedeflediğini vurguladı. TEMA Vakfı aracılığıyla Malatya Akova Ağaçlandırma Sahası’nda 10 bin fidanlık bir hatıra ormanı oluşturulmasına destek veren Teknosa, karton torba kullanımını bir sosyal faydaya dönüştürüyor. Böylece her karton torba yeşil bir geleceğe katkı sunarken, her bir katkı da bir ormanda yeşerecek."
teknoloji,"Uzmanından yapay zeka kullanıcılarına ""gereksiz sorgulardan kaçının"" tavsiyesi",https://www.haberturk.com/uzmanindan-yapay-zeka-kullanicilarina-gereksiz-sorgulardan-kacinin-tavsiyesi-3790064-teknoloji,"Veri merkezlerinin ve yapay zeka modellerini çalıştıran sistemlerin enerji tüketimi, hem çevresel hem de ekonomik açıdan önemli bir konu olarak öne çıkıyor. Bu çerçevede, yapay zeka modellerinin çalıştırılması, özellikle çok sık kullanılan büyük dil modellerinin bulunması, enerji tüketimi ve altyapı gereksinimleri nedeniyle kaynak harcamasını beraberinde getiriyor. Her sorgunun sistemler üzerinde yük oluşturduğu ve bunun mikro düzeyde dahi olsa maliyete yol açtığı vurgulanıyor. Bu kapsamda yapay zeka modellerini kullanırken gereksiz ve çok uzun sorgulardan kaçınmanın maliyetleri düşürmeye katkı sağlayacağı belirtiliyor. Türkiye Yazılımcılar Federasyonu (TÜYAFED) Genel Başkanı Mustafa Çalış, AA muhabirine, dünyada teknoloji savaşlarının hızla devam ettiğini ve yapay zekaya yatırım yapan ülkelerin gelecekte söz sahibi olabileceğini söyledi. Türkiye'nin yapay zeka liginde ilk 20 ülke arasına girebileceğini belirten Çalış, ""Yapay zeka, günümüz iş dünyasında hem heyecan verici fırsatlar sunarak hem de önemli zorluklar oluşturarak köklü değişimlere yol açıyor."" dedi."
teknoloji,"""Yüksek teknolojide yerli üretim kapasitesi artacak""",https://www.haberturk.com/yuksek-teknolojide-yerli-uretim-kapasitesi-artacak-3790063-teknoloji,"Bakan Kacır, Boğaziçi Üniversitesi tarafından ""Belirsizlik Çağında Finansal Dönüşüm"" temasıyla düzenlenen Finans Zirvesi 2025'te yaptığı konuşmada, dünyanın çok katmanlı bir dönüşüm sürecinden geçtiğini belirtti. Liberal ticaretin yerini, korumacılık eksenli bir ekonomi yaklaşımına bıraktığına işaret eden Kacır, ""Üretimde ve teknoloji geliştirmede stratejik özerklik, ulusal egemenliğin vazgeçilmez bir parçası olarak konumlanıyor. Yerli üretim hamleleri, güvenilir ortaklardan ve dostlardan tedarik anlayışı ön plana çıkıyor"" dedi. Kacır, artan küresel kutuplaşma ve stratejik belirsizlik ortamında teknolojinin gittikçe jeopolitik bir güç enstrümanına dönüştüğünü vurguladı. Sanayide çalışan sayısını 3 milyon 900 binden 6 milyon 700 bine çıkardıklarını ifade eden Kacır, şunları kaydetti: ""Gelişmiş sanayi altyapımız, esnek üretim kabiliyetimiz ve lojistik avantajlarımızla küresel pazarlarda büyük bir rekabet avantajı elde ettik. 22 yıl önce 36 milyar dolar olan yıllık ürün ihracatımız, şimdi 265 milyar dolarla Cumhuriyet tarihimizin zirve düzeylerine erişti. Türkiye artık Çin'den sonra, Orta Avrupa'ya kadar uzanan geniş kuşakta, en fazla çeşit ürünü rekabetçi şekilde en fazla ülkeye ihraç edebilen ülkedir."""
teknoloji,Zula sistem gereksinimleri 2025: zula kaç gb yer kaplar?,https://www.haberturk.com/zula-sistem-gereksinimleri-2025-zula-kac-gb-yer-kaplar-htek-3789684-teknoloji,"Zula, Türkiye’nin en popüler online FPS oyunlarından biri ve düşük sistem gereksinimleri sayesinde herkes tarafından erişilebilir durumda. Oyunu bilgisayarına kurmadan önce “kaç GB yer kaplıyor, ne kadar RAM gerekiyor, ekran kartı şart mı?” gibi soruların yanıtlarını bilmek hem zaman kazandırır hem de performans konusunda hayal kırıklığına uğramanı önler. 2025’e göre güncellenmiş bilgilerle, Zula’nın bilgisayarda ne kadar yer kapladığını ve nasıl bir sistem istediğini birlikte inceleyelim. ZULA SİSTEM GEREKSİNİMLERİ (2025) Zula'nın en büyük avantajı, yeni nesil donanım zorunluluğu olmadan çalışabilmesi. Oyunun ana hedefi geniş bir oyuncu kitlesine ulaşmak olduğundan, sistem gereksinimleri oldukça makul tutulmuş. İşte 2025 yılı itibarıyla güncel sistem ihtiyaçları: Minimum Sistem Gereksinimleri Önerilen Sistem Gereksinimleri Bu sistem özellikleri, oyunu hem düşük hem de orta seviyedeki bilgisayarlarda rahatlıkla oynayabilmen için yeterli. ZULA KAÇ GB YER KAPLAR? Oyunu indirirken en çok merak edilen şey:Zula kaç GB yer kaplar?Günümüzde pek çok oyun 100 GB’lara dayanmışken, Zula bu konuda da oldukça sade."
teknoloji,Windows 11 sistem gereksinimleri nelerdir? Windows 11 kaç gb boş alan istiyor?,https://www.haberturk.com/windows-11-sistem-gereksinimleri-nelerdir-windows-11-kac-gb-bos-alan-istiyor-htek-3789682-teknoloji,"Windows 11 kurmak için sadece boş alan yetmez. RAM, işlemci ve ekran kartı gibi donanımlar da belirli sınırları geçmeli. PekiWindows 11 kaç GB yer kaplıyor, hangi sistemlerde çalışıyor, hangi ekran kartları yeterli oluyor? Detaylı yanıtlar burada. WINDOWS 11 KAÇ GB BOŞ ALAN İSTİYOR? Windows 11 kurulumu için en az64 GB boş depolama alanıgerekiyor. Ancak bu, sistemin yalnızca ilk kurulumu için yeterlidir. Güncellemeler, sistem önbelleği ve yedekleme dosyaları derken kısa sürede bu alan dolabilir. Bu nedenle sistemin rahat çalışabilmesi için önerilen minimum boş alan100 GBseviyesindedir. HDD üzerine kurulumu yapılabilir, ancakSSD kullanımı, hem sistemin açılış süresi hem de genel kullanım performansı açısından önemli bir fark yaratır. WINDOWS 11 MİNİMUM SİSTEM GEREKSİNİMLERİ Windows 11’in getirdiği yeni güvenlik ve performans standartları nedeniyle, minimum gereksinimler Windows 10’a kıyasla daha yüksektir. Aşağıdaki özelliklere sahip olmayan bilgisayarlar, bu işletim sistemini kuramaz. Bu donanımlar minimum düzeyde sistemin çalışmasını sağlar. Ancak bu yapılandırmayla Windows 11’in tüm özelliklerinden yararlanmak mümkün olmayabilir. Özellikle çoklu görev ve performans gerektiren uygulamalarda yetersizlik yaşanabilir."
teknoloji,Valorant sistem gereksinimleri 2025: valorant kaç gb yer kaplar?,https://www.haberturk.com/valorant-sistem-gereksinimleri-2025-valorant-kac-gb-yer-kaplar-htek-3789679-teknoloji,"Valorant, sistem dostu yapısıyla hem eski hem yeni bilgisayarlarda rahatlıkla oynanabilen nadir FPS oyunlarından biridir. 2025’te gelen güncellemelerle birlikte dosya boyutunda küçük değişiklikler yaşansa da genel çizgisi değişmedi. Oyuna başlamadan önce “Valorant kaç GB yer kaplar, kaç GB RAM ister, ekran kartı ne olmalı?” sorularına vereceğin yanıtlar, oyun keyfini doğrudan etkiler. Bu nedenle kurulumdan önce sisteminin yeterli olup olmadığını bilmekte fayda var. VALORANT KAÇ GB YER KAPLAR? Oyunun en büyük avantajlarından biri kesinlikle küçük dosya boyutuyla geniş kitlelere ulaşabilmesi. VALORANT MİNİMUM SİSTEM GEREKSİNİMLERİ (2025) Eski nesil laptoplarda bile açılabilen bu oyun, hâlâ “oynayabilirim mi acaba?” sorusunu ortadan kaldırıyor. İşte en düşük donanımla oyunu çalıştıracak sistem: Bu donanımla oyun açılır, düşük ayarlarda oynanabilir, ancak ciddi bir FPS performansı beklenmemelidir. VALORANT ÖNERİLEN SİSTEM GEREKSİNİMLERİ (2025) Daha rekabetçi, net grafiklerle, FPS düşüşü yaşamadan oynamak isteyenler için önerilen sistem:"
teknoloji,Red Dead Redemption 2 Sistem Gereksinimleri 2025: RDR 2 Kaç GB Yer Kaplar?,https://www.haberturk.com/red-dead-redemption-2-sistem-gereksinimleri-2025-rdr-2-kac-gb-yer-kaplar-htek-3789668-teknoloji,"Red Dead Redemption 2, atmosferiyle büyüleyen, detaylarıyla oyuncuyu içine çeken bir deneyim sunar. Ancak bu kalitenin arkasında ciddi bir sistem talebi yatar. Oyunu indirip kurmadan öncekaç GB yer kaplayacağını,ne kadar RAM ve ekran kartı gücü istediğinibilmek, hem performans açısından hem de depolama planlaması için oldukça önemlidir. 2025 yılı itibarıyla sisteminiz bu dev oyuna hazır mı, birlikte bakalım. RDR 2 KAÇ GB YER KAPLAR? Oyun dosya boyutu deyince RDR 2 cömert davranıyor. Geniş haritası, sinematik sahneleri, yüksek çözünürlüklü dokuları ve online moduyla birlikte depolama ihtiyacı bir hayli yüksek. Eğer oyunuyüksek ayarlarla ve hızlı yükleme süreleriyleoynamak istiyorsan, mutlaka SSD tercih etmelisin. HDD kullanımı da mümkün ama yükleme süreleri ciddi oranda artar ve yer yer takılmalar yaşanabilir. RDR 2 MİNİMUM SİSTEM GEREKSİNİMLERİ (2025) Minimum sistem gereksinimleri, oyunun çalışmasını sağlar ancak performans ve görsellik açısından beklentiyi düşük tutmak gerekir."
teknoloji,PUBG sistem gereksinimleri 2025: PUBG kaç GB yer kaplar?,https://www.haberturk.com/pubg-sistem-gereksinimleri-2025-pubg-kac-gb-yer-kaplar-3570100-teknoloji,"Oyunu kararlı grafiklerle minimum ayarlarda çalıştırmak istiyorsanız PC'nizin en azından minimum gereksinimleri karşılaması gerektiğine dikkat edilmelidir.PUBG sistem gereksinimleri, VALVE Corporation platformu olan Steam'deki oyunun resmi web sitesi tarafından resmi olarak yayınlanmıştır. Minimum gereksinimler: Önerilen gereksinimler: PUBG kaç gb ekran kartı istiyordiye merak ediyorsanız yukarıda gösterilen minimum gereksinimler, oyunu grafik kararlılığı ile çalıştırmanıza izin verecektir. Ancak minimum bir yapılandırma ile oyunun tüm detaylarının keyfini çıkarmanıza fırsat vermeyecektir. Ultra kaliteyi kullanabileceğiniz ve savaş alanlarının en küçük detayını bile görebileceğiniz için “önerilen gereksinimler” her zaman en iyisidir. PUBG Lite, daha düşük grafiklere ve ortalama gereksinimlerin altında bir sürüm olduğundan, güçlü bir bilgisayarı olmayan tüm oyuncular için orijinal oyun ücretliyken ücretsiz bir alternatif olarak piyasaya sürülmüştür. Bu nedenle, PUBG Lite oynayabilmek için aşağıdaki gereksinimlere sahip olmanız gerekir. Minimum gereksinimler: Önerilen gereksinimler:"
teknoloji,X’ten al haberi!..Haberler sosyal medyadan alınıyor,https://www.haberturk.com/xten-al-haberi-haberler-sosyal-medyadan-aliniyor-3789657-teknoloji,"Cezaevinde tutuklu bulunan CHP'nin cumhurbaşkanı adayı ve İstanbul Büyükşehir Belediye Başkanı Ekrem İmamoğlu'nun X hesabı Türkiye'de erişime engellendi. İktidar ayrıca vatandaş tepkilerini yansıtan sokak röportajlarına yönelik yasal düzenleme yapmak için harekete geçti. 23 Mart’tan beri Silivri Cezaevi’nde bulunan İmamoğlu’nun gündeme gelişkin görüş ve değerlendirmeleri X hesabından paylaşılırken; vatandaşlar, ekonomik meseleler başta olmak üzere karşı karşıya kaldıkları sorunları sokak röportajcıları üzerinden dile getiriyordu. X Yönetimi’nden yapılan açıklamada, İmamoğlu’nun hesabına erişim engeli getirilmesiyle ilgili Türk makamlarınca alınan kararları uygulamakla birlikte, “Bu karara kesinlikle katılmıyoruz ve karara itiraz ediyoruz. Tam şeffaflık ruhuyla, mahkeme kararını ve karara karşı mahkemeye sunduğumuz itirazımızı paylaşıyoruz” denildi. Sosyal medyadaki siyasi paylaşımlar, haber içerikleri ve diğer konulara bakıldığında bu alanda yoğun bir mücadele olduğu ve vatandaşın önemli bir bölünün geleneksel medya yerine sosyal medyayı tercih ettiği çarpıcı bir şekilde görülüyor."
teknoloji,"""Deepfake"" siber güvenliği tehdit ediyor",https://www.haberturk.com/deepfake-siber-guvenligi-tehdit-ediyor-3789618-teknoloji,"Bu teknolojiyle yapılan yüksek gerçekliğe sahip videoların sahte olup olmadığının anlaşılması kimi zaman güçleşiyor. Siber Güvenlik Uzmanı Yağızhan Atmaca, ""derin"" ve ""sahte"" kelimelerinin birleşimiyle oluşturulan bir kavram olan ve yapay zeka kullanılarak manipüle edilen ses ve görüntüleri içeren ""deepfake"" teknolojisinin bazı sorunlara yol açtığına dikkati çekti. Yazılımın ilk olarak 2007de ""Reddit"" isimli bir platformda ""deepfake"" takma adlı bir kullanıcının paylaştığı basit bir yüz değiştirme kodu olarak ortaya çıktığını anlatan Atmaca, günümüzde bu teknolojinin, yüksek çözünürlüklü görüntü ve ses üretimiyle adeta gerçekle ayırt edilemez hale geldiğini söyledi. Atmaca, bu durumun siber güvenlik alanında bazı sorunlar oluşturduğuna işaret ederek, ""Karşınızdaki kişinin sahte olup olmadığını kesin olarak söyleyecek, yüzde 100 veya yüzde 99 oranında çalışacak bir yazılım şu an olmayacak gibi gözüküyor. Bilinçlendirme çalışmalarıyla belki bundan bir nebze kurtulmamız mümkün olabilir"" dedi."
teknoloji,Panasonic 10 bin kişiyi işten çıkaracak,https://www.haberturk.com/panasonic-10-bin-kisiyi-isten-cikaracak-3789616-teknoloji,"Osaka merkezli elektronik üreticisi Panasonic'ten yapılan açıklamada, şirketin istihdam küçülmesine gideceği kaydedildi. Şirketin yurt içinde 5 bin, denizaşırı yerlerde de 5 bin olmak üzere toplamda 10 bin kişinin işine son vereceğinin belirtildiği açıklamada, ""Şirket, operasyonel verimliliği, satış ve dolaylı departmanlara odaklanarak kapsamlı gözden geçirecek ve personel sayısını yeniden tasarlayacak"" ifadesi kullanıldı. Açıklamada, yeni karar kapsamında, karlılık artışı öngörülemeyen ve zarar eden faaliyetlerin sonlandırılacağı bildirildi. İşten çıkarma süreci çoğunlukla Mart 2026'da sona erecek 2025 mali yılında gerçekleştirilecek."
teknoloji,GTA 6 sistem gereksinimleri nelerdir? GTA 6 kaç GB boş alan istiyor?,https://www.haberturk.com/gta-6-sistem-gereksinimleri-nelerdir-gta-6-kac-gb-bos-alan-istiyor-htek-3789564-teknoloji,"GTA 6, yüksek çözünürlükte dokular, gelişmiş ışıklandırma sistemi ve geniş bir harita ile geliyor. Bu da beraberinde güçlü bir donanım ihtiyacını getiriyor. “GTA 6 kaç GB,GTA 6 sistem gereksinimleri nedir,ne kadar RAM ister,hangi ekran kartı gerekir” gibi merak edilen tüm soruların yanıtlarını bu içerikte bulabilirsin. GTA 6 KAÇ GB BOŞ ALAN İSTİYOR? GTA 6'nın dosya boyutu, oyunun kapsamı göz önüne alındığında oldukça büyük olacak gibi görünüyor. GTA 5’in bile yaklaşık 100 GB yer kapladığı düşünülürse, GTA 6’nın temel kurulumununminimum 150 GBolacağı tahmin ediliyor. Ancak bu yalnızca başlangıç olabilir. İlerleyen dönemlerde gelecek olan DLC’ler, grafik güncellemeleri ve online içeriklerle birlikte bu rakamın300 GB’a kadar çıkması ihtimali de sıkça dile getiriliyor. Dolayısıylahard diskyerineNVMe SSDgibi daha hızlı depolama çözümleri kullanmak hem performans hem de yükleme süresi açısından önemli avantaj sağlayacaktır."
teknoloji,Gta 5 sistem gereksinimleri 2025: gta 5 kaç gb yer kaplar?,https://www.haberturk.com/gta-5-sistem-gereksinimleri-2025-gta-5-kac-gb-yer-kaplar-htek-3789559-teknoloji,"GTA 5, ilk çıkış yılı 2013 olsa da hâlâ milyonlarca oyuncu tarafından aktif olarak oynanıyor. Yıllar içinde grafik güncellemeleri ve online modlarla gelişse de temel sistem ihtiyaçları büyük ölçüde aynı kaldı. Oyunu yüklemeden öncekaç GB yer kapladığını,kaç GB RAM istediğinivehangi ekran kartının yeterli olacağınıbilmek oldukça önemli. Özellikle düşük sistemli bilgisayarlarda oynamak isteyenler için bu bilgiler büyük fark yaratabilir. GTA 5 KAÇ GB YER KAPLAR? Bu belki de en sık sorulan soru:GTA 5 kaç GB yer kaplar? Yani oyunu sadece yüklemekle kalmıyorsun; zamanla gelen güncellemeler ve online içerikler sayesinde diskte daha fazla yer kaplamaya başlıyor. Bu yüzden “80 GB yetiyor” deyip sınırda bırakmak iyi bir fikir değil. GTA 5 MİNİMUM SİSTEM GEREKSİNİMLERİ (2025) 2025 yılında da GTA 5'in temel sistem ihtiyaçları çok büyük değişmedi. İşteminimum sistem gereksinimleri:"
teknoloji,Forza horizon 3 gereksinimleri 2025: forza horizon 3 kaç gb yer kaplar?,https://www.haberturk.com/forza-horizon-3-gereksinimleri-2025-forza-horizon-3-kac-gb-yer-kaplar-htek-3789555-teknoloji,"Forza Horizon 3, açık dünya yarış keyfini Avustralya manzaralarıyla sunan güçlü bir yapım. Günümüzde bazı sistemlerde eski kabul edilse de hâlâ akıcı grafiklere ve keyifli oynanışa sahip. Oyunu bilgisayara yüklemeden önce “kaç GB yer kaplar,RAM ne kadar ister,hangi ekran kartı yeterlidir” gibi teknik sorulara güncel yanıtları bilmek hem zaman kazandırır hem de doğru ayarlamalar yapmanı sağlar. FORZA HORIZON 3 SİSTEM GEREKSİNİMLERİ (2025) Forza Horizon 3, sistem dostu sayılabilecek bir oyun ancak grafik kalitesi ve açık dünya yapısı nedeniyle belirli bir donanım gerektirir. Özellikle grafik ayarlarını artırdığında performans düşüşleri yaşanabilir. O nedenle sisteminle uyumlu ayarları bilmek önemlidir. Minimum Sistem Gereksinimleri: Bu sistemle oyunu düşük ayarlarda ve 1080p çözünürlükte oynaman mümkün olur. Ancak şehir içi bölgelerde veya yoğun yağış sahnelerinde FPS düşüşleri yaşanabilir. FORZA HORIZON 3 KAÇ GB YER KAPLAR? Forza Horizon 3, geniş açık dünya haritası, yüksek kaliteli araç modelleri ve hava dinamikleri nedeniyle oldukça büyük bir oyun dosyasına sahiptir."
teknoloji,Bill Gates’ten bağış taahhüdü: Zengin ölmeyeceğim,https://www.haberturk.com/bill-gates-tum-servetini-bagislayacak-zengin-olen-insan-utanc-icinde-olur-3789548-teknoloji,"Dünyanın en tanınmış hayırseverlerinden Bill Gates, 108 milyar dolarlık servetini 20 yıl içinde, yani 2045’e kadar Gates Vakfı aracılığıyla bağışlayacağını açıkladı. Vakfın bu tarihte kapılarını kalıcı olarak kapatacağını belirten Gates, Andrew Carnegie’nin 1889’daki “Servetin Müjdesi” makalesinden ilham aldığını ve “Zengin ölmek utanç verici” diyerek servetini küresel sağlık ve yaşam koşullarını iyileştirme gibi acil sorunlara adadığını ifade etti. Gates, vakfın 25 yılda bağışladığı 100 milyar doları, önümüzdeki 20 yılda iki katına çıkarmayı hedefliyor. Bill Gates, bağış kararını şekillendirirken Andrew Carnegie’nin 1889’da yazdığı “Servetin Müjdesi” makalesinden büyük ölçüde etkilendiğini de vurguluyor. Carnegie’nin, zenginlerin servetlerini topluma geri verme sorumluluğu taşıdığı fikrinin o dönemde devrim niteliğinde olduğunu vurgulayan Gates, özellikle “Zengin ölen insan utanç içinde ölür” sözünü rehber edindiğini belirtti. “Bu sözü son zamanlarda çok düşündüm. Hakkımda birçok şey söylenebilir, ama ‘zengin öldü’ denmesini istemiyorum” diyen Gates, servetini toplumsal faydaya dönüştürme kararlılığında."
teknoloji,Fortnite sistem gereksinimleri nelerdir? Fortnite kaç GB boş alan istiyor?,https://www.haberturk.com/fortnite-sistem-gereksinimleri-nelerdir-fortnite-kac-gb-bos-alan-istiyor-htek-3789553-teknoloji,"Fortnite, her oyuncuya hitap eden grafik ve oynanış seçenekleri sunar. Ancak akıcı bir deneyim için sisteminizin bazı teknik gereksinimleri karşılaması gerekir. PekiFortnite kaç GB yer ister,RAM, ekran kartı ve işlemci tarafında ne kadar güç gerekir? İşte tüm detaylarıyla Fortnite’ın sistem gereksinimleri. FORTNITE KAÇ GB BOŞ ALAN İSTİYOR? Fortnite'ı yüklemek isteyen oyuncuların ilk merak ettiği detaylardan biri, oyunun ne kadar yer kapladığıdır. Oyunun temel kurulum boyutu ortalama olarak26 GBcivarındadır. Ancak sezon güncellemeleri, yeni haritalar, karakter kostümleri ve modlar yüklendikçe bu alan artabilir. Bu nedenle30 ila 35 GB boş alanayırmak, sorunsuz bir oyun deneyimi için daha sağlıklı olacaktır. Sabit disk (HDD) yerineSSDkullanmak ise oyunun yükleme sürelerini ciddi şekilde kısaltır. Fortnite her ne kadar çok yer kaplamasa da, sık sık güncellenen bir oyun olduğu için depolama tarafında zaman zaman genişleme beklentisi yaratabilir. FORTNITE MİNİMUM SİSTEM GEREKSİNİMLERİ"
teknoloji,Fifa 24 sistem gereksinimleri nelerdir? Fifa 24 kaç gb boş alan istiyor?,https://www.haberturk.com/fifa-24-sistem-gereksinimleri-nelerdir-fifa-24-kac-gb-bos-alan-istiyor-htek-3789552-teknoloji,"FIFA 24, gelişmiş grafik motoru ve dinamik oyun yapısıyla dikkat çekiyor. Peki, bu oyunu akıcı bir şekilde oynayabilmek için bilgisayarınızın hangi donanım özelliklerine sahip olması gerekiyor? FIFA 24 kaç GB, sistem gereksinimleri nelerdir, RAM, ekran kartı ve depolama alanı gibi konulara dair tüm detaylar bu haberde. FIFA 24 KAÇ GB BOŞ ALAN İSTİYOR? FIFA 24'ü yüklemek için bilgisayarınızda en az100 GBboş depolama alanı bulunması gerekmektedir. Oyunun temel kurulum boyutu yaklaşık46 GBcivarındadır, ancak güncellemeler ve ek içeriklerle birlikte bu alan artabilir. Bu nedenle, oyunun sorunsuz çalışabilmesi için önerilen boş alan miktarı100 GB'dır. FIFA 24 MİNİMUM SİSTEM GEREKSİNİMLERİ FIFA 24'ü düşük ayarlarda ve 1080p çözünürlükte oynayabilmek için aşağıdaki minimum sistem gereksinimlerini karşılamanız gerekmektedir: Bu sistem gereksinimleri, oyunu düşük ayarlarda ve 1080p çözünürlükte oynamak için yeterlidir. Ancak, daha yüksek grafik ayarları ve çözünürlükler için daha güçlü bir donanım önerilir."
teknoloji,FIFA 23 sistem gereksinimleri nelerdir? FIFA 23 kaç GB boş alan istiyor?,https://www.haberturk.com/fifa-23-sistem-gereksinimleri-nelerdir-fifa-23-kac-gb-bos-alan-istiyor-htek-3789537-teknoloji,"FIFA 23’ü akıcı ve sorunsuz oynayabilmek için sisteminizin belirli bir donanım gücüne sahip olması gerekiyor. Bu içerikteFIFA 23 kaç GB boş alan istiyor,hangi ekran kartı ve işlemci gerekir,RAM ne kadar olmalı,sistem gereksinimleri nelergibi tüm teknik detaylara açıklık getiriyoruz. FIFA 23 KAÇ GB BOŞ ALAN İSTİYOR? FIFA 23 oldukça büyük boyutlu bir oyun değil ancak son yıllarda oyunların boyutları genel olarak arttığı için bu oyun da belli bir depolama alanına ihtiyaç duyuyor. Kurulum dosyaları ve güncellemelerle birlikte FIFA 23'ün toplamda100 GB boş alanistemesi bekleniyor. Oyunun ana kurulumu ortalama46 GBolsa da yeni sezon içerikleri, veri paketleri ve yamalarla birlikte bu alan kolayca büyüyebiliyor. Bu yüzden oyunu yüklemeden önce en az100 GB SSDboşluğu öneriliyor. SSD kullanımı, yükleme ekranlarının kısalmasına ve oyunun genel performansına katkı sağlar. FIFA 23 MİNİMUM SİSTEM GEREKSİNİMLERİ FIFA 23, düşük ve orta segment sistemlerde de oynanabilecek şekilde optimize edilmiş bir yapıya sahip. Ancak minimum sistem gereksinimlerini karşılayan cihazlarda grafik ayarlarının düşükte tutulması gerekebilir."
teknoloji,Fifa 22 sistem gereksinimleri nelerdir? Fifa 2022 kaç gb boş alan istiyor?,https://www.haberturk.com/fifa-22-sistem-gereksinimleri-nelerdir-fifa-2022-kac-gb-bos-alan-istiyor-htek-3789535-teknoloji,"FIFA 22 kaç GB boş alan ister? Sistem gereksinimleri neler? Bu oyun için RAM ve ekran kartı ne kadar güçlü olmalı? İşte FIFA 2022 sürümünü sorunsuz oynamak için gereken tüm teknik detaylar ve bilgiler bu yazıda bir arada. FIFA 2022 KAÇ GB BOŞ ALAN İSTİYOR? FIFA 22 kurulumu için bilgisayarınızda en az50 GB boş alanbulunması gerekiyor. Ancak güncellemeler, kariyer kayıtları ve mod dosyaları gibi etkenler hesaba katıldığında60 GB ve üzeri bir boşlukbırakmanız daha güvenli olur. Oyun HDD üzerinde de çalışabilir amaSSD’ye kurulduğundayükleme süreleri ciddi anlamda azalır. Özellikle Ultimate Team gibi çevrimiçi modlarda hızlı geçiş için SSD fark yaratır. FIFA 22 MİNİMUM SİSTEM GEREKSİNİMLERİ FIFA 22, belirli grafik optimizasyonları sayesinde orta düzey sistemlerde de oynanabilir. Ancak aşağıdaki özellikler, oyunu düşük ayarlarda, temel çözünürlüklerde çalıştırmak için yeterlidir: Bu sistemle oyun açılır ve oynanabilir. Ancak sahada çok sayıda oyuncu olduğunda veya görsel detaylar arttığında kasma ya da kare düşüşleri yaşanabilir."
teknoloji,Düşük sistem gereksinimli oyunlar: her bilgisayarda pc'de oynanabilecek en iyi düşük sistem gereksinimli oyunlar!,https://www.haberturk.com/dusuk-sistem-gereksinimli-oyunlar-her-bilgisayarda-pc-de-oynanabilecek-en-iyi-dusuk-sistem-gereksinimli-oyunlar-htek-3789531-teknoloji,"Güçlü donanımlar her zaman şart değil.Düşük sistem isteyen oyunlar, çoğu zaman basit ama oldukça keyifli oynanışlarıyla öne çıkar. İster 4 GB RAM’in olsun, ister 8 GB ekran kartın, bu oyunlar sana hitap edebilir. “PC’de oynanacak düşük sistem gereksinimli oyunlarnelerdir?” ya da “Hangi oyunları 8 GB RAM ile oynayabilirim?” sorularının cevaplarını bu yazımızda bulacaksın. 4 GB RAM İLE OYNANACAK OYUNLAR Bilgisayarında sadece 4 GB RAM varsa üzülme. Birçok oyun bu sistemle hâlâ sorunsuz çalışıyor: Bu oyunlar sadece düşük RAM değil, aynı zamanda minimum işlemci ve ekran kartı gereksinimiyle de dikkat çeker. 8 GB RAM İLE OYNANACAK OYUNLAR 8 GB RAM artık günümüzün ortalama sistem seviyesi. Bu RAM kapasitesiyle birçok oyunu orta grafik ayarlarında oynayabilirsin: 4 GB EKRAN KARTI İLE OYNANACAK OYUNLAR 4 GB VRAM’li ekran kartları artık giriş-orta seviye olarak sayılıyor ama hâlâ birçok oyunu kaldıracak güçte. Bu oyunlar görsel kalite bakımından zengin, ama optimizasyonları sayesinde 4 GB VRAM ile çalıştırılabilir."
ekonomi,Tesla siparişlerinde 'VPN' skandalı,https://www.haberturk.com/tesla-siparislerinde-vpn-skandali-3793263-ekonomi,"ABD'li elektrikli otomobil üreticisi Tesla, yeni Model Y otomobilini Türkiye'de belirli aralıklar ile satışa sunmaya devam ediyor. Model Y 'Juniper' olarak adlandırılan otomobil, ilk satışa çıktığı 25 Nisan'da dakikalar içerisinde tükenerek gündeme gelmişti. O tarihten sonra online olarak belirli gün ve saatte satışa çıkan araç, sadece sayılı adette müşteri tarafından alınabilmiş, dolayısı ile talep karşılanamamıştı. Daha önce duyurulduğu üzere, bugün 18.30'da sadece İzmir teslimatı için yeniden online olarak siparişe açılan Model Y, bu sefer adeta bir 'skandal' ile tekrar gündeme geldi. Öyle ki, Model Y'nin en son sipariş sürecinde sadece 'VPN' kullananların aracı satın alabildiği, IP adresi Türkiye olan kullanıcıların ise sipariş ekranını bile görüntüleyemediği öne sürüldü. Sosyal medyada birçok kullanıcı VPN kullanarak sipariş verebildiğini açıklarken, Tesla sahipleri tarafından oluşturulan müşteri gruplarında ise, Model Y'nin son sipariş sürecinde önceden belirlenmiş IP adresleri dışındaki tüm IP adreslerinin engellediği iddia edildi."
ekonomi,TCMB enflasyon tahminini değiştirmedi,https://www.haberturk.com/son-dakika-yilin-2-enflasyon-raporu-aciklaniyor-3793068-ekonomi,"TCMB Başkanı Fatih Karahan, yılın 2. Enflasyon Raporu'nun tanıtımı amacıyla, İstanbul Finans Merkezi'ndeki Türkiye Cumhuriyet Merkez Bankası Yerleşkesi'nde düzenlenen bilgilendirme toplantısında konuştu. İşte Karahan'ın konuşmasından önemli satır başları: -Sıkı para politikamızın sonuçlarını kademeli bir şekilde almaya devam ediyoruz. -Mart ve Nisan aylarında finansal piyasalarda yaşanan hareketlilik karşısında, TCMB olarak proaktif bir biçimde gerekli adımları attık. -Önümüzdeki dönemde de para politikasındaki kararlı duruşumuzu sürdürerek, dezenflasyonun devamını sağlayacak şekilde hareket edeceğiz. -Küresel ticaret ve ekonomi politikalarına dair belirsizlik yüksek seviyelerini koruyor. -Tarife adımları küresel enflasyon beklentilerini bir miktar artırmıştır. -Sıkı para politikası sonucu talep kompozisyonu daha dengeli hale gelmiştir. -Sanayi ve hizmet üretimi ilk çeyrekte artmıştır. -İşgücü piyasası manşet işsizlik oranının ima ettiğine kıyasla daha az sıkıdır. -Yurt içi talep ivme kaybetmekle beraber öngörülenin üzerinde seyretmiştir."
ekonomi,Bakan Uraloğlu teknoloji devleriyle bir araya geldi,https://www.haberturk.com/bakan-uraloglu-teknoloji-devleriyle-bir-araya-geldi-3793176-teknoloji,"Ulaştırma ve Altyapı Bakanı Abdulkadir Uraloğlu, Çin temasları kapsamında Huawei ve ZTE yöneticileriyle bir araya geldi. Görüşmelerde Türkiye’nin 5G yol haritası, dijital altyapı çalışmaları, akıllı ulaşım sistemleri ve yerli üretim stratejileri üzerine kapsamlı değerlendirmeler yapıldı. Bakan Uraloğlu, “Hem Huawei hem ZTE ile dijital altyapı, teknoloji ve 5G konularında iş birliği potansiyelimizi değerlendirdik.” ifadelerini kullandı. Bakan Uraloğlu, Huawei Başkan Yardımcısı Bill Tang, Türkiye Genel Müdürü Kaya Shi ve beraberindeki heyet ile gerçekleştirdiği görüşmede, 5G teknolojileri ile akıllı ulaşım sistemlerinin entegrasyonunu ele aldı. Ziyaret kapsamında yapay zekâ destekli otonom sürüş teknolojilerini inceleyen, Bakan Uraloğlu “5G'yi devreye aldığımızda başta otonom sürüş olmak üzere ileri teknolojilerin günlük yaşamımıza entegrasyonunu hızlandıracağız.” açıklamasında bulundu. Bakan Uraloğlu, Çin ziyareti kapsamında ZTE yetkilileriyle de bir araya geldi. ZTE Yönetim Kurulu Başkanı Fang Rong ile gerçekleştirilen görüşme kapsamında Türkiye’nin 5G altyapı çalışmaları, yerli üretim kapasitesinin geliştirilmesi ve teknoloji iş birliklerinin artırılması konuları ele alındı."
ekonomi,Milyonlarca kullanıcı erişim sorunu yaşıyor:  X’e erişilemiyor,https://www.haberturk.com/twitter-coktu-mu-x-twitter-neden-acilmiyor-duzeldi-mi-24-mayis-twitter-ne-zaman-acilacak-3793715-teknoloji,"Sosyal medya platformu X’te (eski adıyla Twitter) yavaşlama ve erişim sorunu yaşanıyor. Çok sayıda kullanıcı, X’e giriş yapamadıklarını ve akışın yenilenmediğini belirterek erişim sorununu gündeme taşıdı. Downdetector verilerine göre kullanıcıların çoğu 15:00’ten itibaren X’e erişemediklerini bildirdi. X (Twitter) son 24 saat içinde rapor ettiği kesintiler: X' DE ERİŞİM SORUNU GİDERİLDİ Mİ? Erişim sorununun neden kaynaklandığı bilinmese de 17:00 itibariyle düzeldi."
ekonomi,Borsa İstanbul'da manipülasyon soruşturması; 3 şüpheli tutuklandı,https://www.haberturk.com/borsa-istanbul-da-manipulasyon-sorusturmasi-3-supheli-tutuklandi-3793684-ekonomi,"Borsa İstanbul'da manipülasyon iddialarına ilişkin başlatılan soruşturma kapsamında gözaltına alınan Ünsal Ban, Ünal Ban ve Ahmet Karakaş adliyeye sevk edildi. DHA'nın aktardığına göre, 3 şüpheli savcılık sorgularının ardından tutuklanmaları istemiyle mahkemeye sevk edildi. Mahkeme, Ünsan Ban 'suç işlemek amacıyla örgüt kurmak' suçundan diğer iki şüphelinin ise 'suç işlemek amacıyla kurulan örgüte üye olmak' suçundan tutuklanmalarına karar verdi."
ekonomi,Kahve bu ay yatırımcısına acı geliyor,https://www.haberturk.com/kahve-bu-ay-yatirimcisina-aci-geliyor-3793672-ekonomi,"Küresel arzın artacağı beklentisi kahve fiyatlarında sert düşüşlere neden oldu. Dünyanın önde gelen kahve üreticilerinin üretim tahminlerini artıracağına yönelik beklentiler, fiyatlardaki düşüşte önemli bir etken oldu. ABD Tarım Bakanlığı, Brezilya'nın 2025/26 kahve üretiminin yıllık yüzde 0,5 artışla 65 milyon torbaya, Vietnam'ın 2025/26 kahve üretiminin ise yıllık yüzde 6,9 artışla 31 milyon torbaya çıkacağını tahmin ediyor. Ekonomik büyümeye ilişkin endişelerin devam etmesi ve bunun talep endişelerini tetiklemesi kahve fiyatlarını olumsuz etkiliyor. Brezilya ulusal gıda tedarik ajansı Conab da ülkenin 2025 kahve üretiminin ocak tahminine göre yüzde 7,5'lik artışla toplam 55,7 milyon çuval olmasının beklendiğini bildirdi. ABD’de faaliyet gösteren Intercontinental Exchange (ICE) emtia borsasında, kahvenin libre fiyatı nisan ayı sonuna kıyasla yüzde 10’un üzerinde düşerek 3,58 dolara kadar geriledi. Kahvenin libre fiyatı bu yıl 4,30 dolarla rekor seviyeyi görmüştü. Brezilya'da hava sıcaklıklarının yüksek seyretmesi ve havanın yağışsız geçmesi kahve ağaçlarının çiçeklenmesini ve rekolteyi düşürmüştü."
ekonomi,Kurban Bayramı için trenlerin yolcu kapasitesi artırılacak,https://www.haberturk.com/kurban-bayrami-icin-trenlerin-yolcu-kapasitesi-artirilacak-3793663-ekonomi,"Ulaştırma ve Altyapı Bakanı Abdulkadir Uraloğlu, Kurban Bayramı tatilinde artan yolcu talebine cevap verebilmek amacıyla yüksek hızlı, ana hat ve bölgesel trenlerde yolcu kapasitesini artırma kararı aldıklarını ifade etti. Bu kapsamda sağlanacak kapasite artışına ilişkin bilgi veren Uraloğlu, ""Vatandaşlarımızın bayramın bereketini ve sevinç ortamını doyasıya yaşaması için YHT, ana hat ve bölgesel trenlerimizde 10 bin 866 kişilik kapasite artışı sağlayacağız. Hem yüksek hızlı hem konvansiyonel tren hatlarımızda gerekli planlamaları tamamladık."" açıklamasında bulundu. Uraloğlu, Ankara-İstanbul YHT hattında 5, 8 ve 9 Haziran'da ek seferler düzenleyeceklerini belirterek, ""Ankara ile İstanbul arasında 3 günde karşılıklı 6 ek sefer gerçekleştireceğiz. Böylece 2 bin 466 kişi daha sevdiklerine YHT konforuyla ulaşacak."" ifadesini kullandı. Doğu Ekspresi'nden İzmir Mavi'ye, Pamukkale Ekspresi'nden Edirne-Halkalı Bölgesel Treni'ne kadar birçok hat üzerinde vagon ilavesi yapıldığını vurgulayan Uraloğlu, şunları kaydetti: ""5-9 Haziran tarihlerinde ana hat ve bölgesel trenlerimize toplam 140 vagon ilaveyle 8 bin 400 kişilik ilave koltuk kapasitesi sağlayacağız. Tatil boyunca günlük karşılıklı toplam 28 vagonla hizmet vererek günlük ortalama 1680 yolcumuz daha keyifli yolculuk gerçekleştirecek. Demir yolu, güvenli, çevreci ve konforlu yapısıyla bayram dönemlerinde de vatandaşların en çok tercih ettiği ulaşım alternatiflerinden biri oluyor. Demir yolunda bayram yoğunluğuna hazırız. Vatandaşlarımızın bayramda sevdiklerine güvenli ve konforlu şekilde ulaşabilmeleri için gerekli tüm planlamaları yaptık."""
ekonomi,Piyasalar ABD'de açıklanacak büyüme verilerine odaklandı,https://www.haberturk.com/piyasalar-abd-de-aciklanacak-buyume-verilerine-odaklandi-3793648-ekonomi,"Dünya ekonomileri birçok belirsizlik içerisinde projeksiyon oluşturmaya odaklanırken, ABD yönetiminin korumacı ticaret politikaları küresel ekonomi üzerindeki belirsizliklerin sürmesine neden oluyor. ABD ile Çin arasında sağlanan geçici tarife anlaşması, bir süredir piyasalarda hissedilen stresin azalmasına katkı sağlamıştı. Ancak cuma günü ABD Başkanı Trump'ın AB'ye yüzde 50 tarife uygulanmasını önermesi ve Apple'ı da ürünlerini ABD'de üretmemesi halinde en az yüzde 25 gümrük vergisi uygulamakla tehdit etmesi piyasalarda risk iştahını törpüledi. Trump, ticaret görüşmelerinin bir yere varmadığı gerekçesiyle 1 Haziran'dan itibaren yüzde 50 tarife uygulanmasını önerdiği AB ile bir anlaşma arayışında olmadığını ifade etti. AB ile görüşmelerin yavaş ilerlediğini belirten Trump, AB'nin ABD'ye yıllardır çok kötü davrandığını, birliğin ABD'ye zarar vermek ve ülkeden faydalanmak için kurulduğunu yineledi. Analistler, Trump'ın tarifeler konusunda sık değişen söylemlerinin küresel piyasalarda dalgalanmalara yol açtığını ve bu durumun fiyatlama davranışlarına yansıdığını kaydetti. Öte yandan, son gelişmeler ve makroekonomik verilerden alınan sinyaller tarifelerin küresel ekonomi üzerindeki olası etkilerine dair soru işaretlerini belirginleştirirken, hafta boyunca Fed yetkilileri sözle yönlendirmelerinde ek gümrük vergilerinin enflasyonist baskı oluşturabileceğine ilişkin endişelere dikkati çekti."
ekonomi,TAV Havalimanlarına üst düzey atamalar,https://www.haberturk.com/tav-havalimanlarina-ust-duzey-atamalar-3793599-ekonomi,"TAV Havalimanları'nda yapılan açıklamaya göre, TAV Havalimanları'nın yönetim kadrosunda iki üst düzey atama yapıldı. TAV Havalimanları CFO görevine, Karim Ben Salem atandı. 30 Haziran'da görevinden ayrılacak TAV Havalimanları İcra Kurulu Başkan Yardımcısı ve CFO Burcu Geriş'ten görevi devralacak Ben Salem, aynı zamanda TAV Havalimanları Üst Yönetim Komitesinde yer alacak. TAV Havalimanları Finans Grup Başkan Yardımcılığı görevine ise Nazım Yaprak atandı. Halihazırda şirkette Hazine ve Mali İşler Direktörü olarak görev yapan Yaprak, mevcut sorumluluklarını sürdürmeye devam edecek. ESCP Business School'dan 2011'de mezun olan Karim Ben Salem, kariyerine Fransa'da, tüketici ürünleri sektöründe birleşme ve satın alma danışmanı olarak başladı. İlk olarak Leonardo&Co'da, ardından Avrupa'nın önde gelen bankalarından Societe Generale'de çalışan Ben Salem, 2016'da katıldığı Groupe ADP'de ise ilk olarak iş Planlama Müdürü; ardından Finansal Planlama ve Analiz Grup Başkanı görevlerini üstlendi. Bu görevine ek olarak Ben Salem, Groupe ADP'nin uluslararası iştiraklerinden sorumlu ADP International'da CFO'luğa da getirildi."
ekonomi,"Octet Türkiye, yeni ödeme platformunu devreye aldı",https://www.haberturk.com/octet-turkiye-yeni-odeme-platformunu-devreye-aldi-3793540-ekonomi,"Octet Türkiye, uzun süredir kullandığı Payment Orchestration sistemini geliştirerek, tüm POS müşterilerine sunduğu ödeme hizmetini kendi geliştirdiği Octet Payment Orchestration platformuna entegre etti. Bu hamleyle Octet Türkiye, daha güçlü ve esnek bir ödeme sistemine geçiş yaparak operasyonel süreçlerini güçlendirmeyi amaçlıyor. Şirketten yapılan açıklamada, işletmelerin Payment Orchestration sayesinde sistemden geçen başarılı işlem oranında yüzde 25 artış sağladığı belirtildi. Sistemin çoklu ödeme sağlayıcılarını tek bir platformda birleştirdiği kaydedildi. Octet Türkiye CPO’su Zeynep Bulut, sistemle ilgili, “Octet Payment Orchestration, yıllardır titizlikle geliştirdiğimiz POS ödeme geçidi altyapısının en ileri noktası. Bu platformu daha hızlı, esnek ve güvenli hale getirerek ödeme süreçlerini yeniden tanımladık"" dedi."
ekonomi,Cumhurbaşkanı Yardımcısı Yılmaz: Kalıcı sosyal refah üretmek istiyoruz,https://www.haberturk.com/cumhurbaskani-yardimcisi-yilmaz-kalici-sosyal-refah-uretmek-istiyoruz-3793539-ekonomi,"Cumhurbaşkanı Yardımcısı Cevdet Yılmaz, Türkiye Odalar ve Borsalar Birliği (TOBB) ev sahipliğinde düzenlenen 'TOBB Türkiye Ekonomi Şurası'nda konuştu. Programa; Sanayi ve Teknoloji Bakanı Mehmet Fatih Kacır, Çalışma ve Sosyal Güvenlik Bakanı Vedat Işıkhan, Tarım ve Orman Bakanı İbrahim Yumaklı, TOBB Başkanı Rifat Hisarcıklıoğlu ve çok sayıda davetli katıldı. Cumhurbaşkanı Yardımcısı Yılmaz, Orta Vadeli Program'ı eylül ayında güncelleyeceklerini belirterek, ""Uyguladığımız programın dört temel amacı var. En temel amacımız, enflasyonu düşürmek. Ülkemizde fiyat istikrarını tesis etmek. Öngörülebilir bir ortamı hem kamu için hem özel sektör için sağlamak. Enflasyonu düşürürken, bunun geçici bazı yan etkileri olabiliyor. Bunları da hep birlikte yönetmemiz gerekir ama sonuçta enflasyonun düşmesi özel kesim için reel sektör için de son derece kıymetli diye inanıyorum. Çünkü özel sektör öngörülebilirlik ister, istikrar ister. İstikrarlı bir ortamda işini, yatırımlarını gerçekleştirmek ister. Kısa vadeli, dönemsel bir takım yan etkileri de hep birlikte yönetmemiz gerekiyor. Enflasyonu düşürme dışında programımızın ikinci temel amacı dengeli bir şekilde büyüme sağlamak. Neyi kastediyoruz burada? Sadece iç taleple değil, dış taleple de büyümek. Sadece tüketimle değil, üretimle, yatırımla, ihracatla büyüyebilmek. Daha nitelikli bir şekilde büyümek. Büyümeyle dezenflasyon arasında bir sıkıntı yaşanmamasını sağlamak. Aldatıcı, günlük, göz boyayıcı bir gelişme istemiyoruz. Aldatıcı politikalarla değil, geçici, göz boyayıcı politikalarla değil, sağlıklı, gerçekçi, sonuç verici politikalarla yolumuza devam etmek istiyoruz ve kalıcı sosyal refah üretmek istiyoruz. Üçüncü amacımız da bu"" diye konuştu."
ekonomi,"Piyasa raporu (23 Mayıs 2025 Cuma): Borsa, dolar, altın ve kripto paralarda son durum",https://www.haberturk.com/piyasa-raporu-23-mayis-2025-cuma-borsa-dolar-altin-ve-kripto-paralarda-son-durum-fai-3793531-ekonomi,"23 Mayıs 2025 Cuma, BIST 100 günü -1,26 düşerek 9.356,04 puandan tamamladı. Endeks gün içinde en yüksek 9505.6700 puandan işlem görürken en düşük 9326.1400 puanı gördü. Borsa İstanbul’da günün en çok yükselen 3 hissesi SAFKR,SUNTK,BURCE olurken en çok değer kaybeden 3 hisse OBAMS,CEMAS,DERHL oldu. İstanbul Borsası’nda bugün; en çok işlem gören hisseler THYAO (9.988.328.905.00 TL), AKBNK (7.915.334.114.55 TL), YKBNK (6.266.669.653.38 TL) oldu. Dolar/TL bugün yüzde 0,27 yükselerek 39,03 liraya çıkarken Euro/TL yüzde 0,52 yükselerek 44,24 lira oldu. Uluslararası piyasalarda altının ons fiyatı yüzde 1,90 değer kazanarak 3.357,05 dolara yükseldi. Yurt içinde ise serbest piyasada gram altın yüzde 2,18 değer kazanarak 4.213,04 liradan işlem gördü. Çeyrek altın 6.888,32 liradan işlem görürken, Cumhuriyet altını ise 27.469,00 lira oldu. Bitcoin, Türkiye saati ile 18:30 itibariyle yüzde -1,52 düşüş ile 109.361,00 doları gördü. Ethereum ise yüzde -3,37  azalış ile 2.576,65 dolar.Brent Petrol ise 64,78 dolar"
ekonomi,Tesla'dan 'VPN' özrü! 'Çözüm üretmek için çalışıyoruz',https://www.haberturk.com/tesla-dan-vpn-ozru-milyonlarca-otomatik-bot-talebine-maruz-kaldik-3793650-ekonomi,"ABD'li elektrikli otomobil markası Tesla, önceki gün Türkiye siparişlerinde yaşanan sıkıntılara ilişkin açıklamada bulundu. Yapılan açılamada, son envanterin dakikalar içerisinde tükendiği kaydedilirken, yaşanan teknik sıkıntılar için müşterilerden özür dilendi. Açıklamada, ""Satış sürecinde yaşanmış olabilecek teknik sorunlar için özür dileriz. Envanter sistemimiz kısa bir süre içinde milyonlarca otomatik bot talebine maruz kaldı ve bu durum sitenin erişilebilirliğini etkiledi. Hizmetlerimizin çevrimiçi kalmasını sağlamak amacıyla güvenlik sistemimiz bu bot trafiğini kaynağına göre engelledi ve bu da Türkiye'deki bazı gerçek kullanıcılarımızın erişimini sehven etkiledi. İleriye dönük bir çözüm üretmek için çalışıyoruz"" denildi. Tesla'dan yapılan açıklamada, en kısa sürede daha fazla aracın üretilmesinin ve Türkiye'ye gönderilmesinin sağlanacağı da aktarıldı. 22 Mayıs'ta İzmir'deki teslimatlar için yeniden online olarak siparişe açılan markanın Model Y otomobilinin, sadece 'VPN' kullananlar tarafından satın alınabildiği, IP adresi Türkiye olan kullanıcıların ise sipariş ekranını bile görüntüleyemediği öne sürülmüştü."
ekonomi,Opel CEO'su Huettl: 'Tofaş anlaşması çok mantıklı bir adım',https://www.haberturk.com/opel-turkiye-den-dusuk-otv-li-model-surprizi-haberturk-ozel-haber-3792580-ekonomi,"Opel'in CEO'su olarak 2022 yılından bu yana görev yapan ve daha geçtiğimiz günlerde sözleşmesinin 3 yıl daha uzatıldığı açıklanan Florian Huettl, son 1 yıl içinde ikinci kez Türkiye'yi ziyaret etti. Frontera lansmanı kapsamında bir araya geldiğimiz Opel CEO'su Florian Huettl, markasının geleceği ile ilgili bilgiler verirken, Türkiye'nin kendileri için stratejik öneme sahip bir pazar olduğunu vurguladı. Almanya ve İngiltere ile birlikte üçüncü ana pazarlarının Türkiye olduğunu kaydeden Huettl, ""Türkiye, bizimle birlikte masaya oturup model belirleme, araç özellikleri ve konumlandırma gibi planları birlikte yaptığımız bir ülke. Küresel satışlarımızda üçüncü sırada yer alan Türkiye bizim için çok önemli bir pazar"" ifadelerini kullandı. Hatırlanacak olursa, Tofaş, geçtiğimiz Nisan ayında Stellantis Türkiye'yi 400 milyon Euro'luk anlaşma kapsamında bünyesine katmıştı. Böylece, Opel de dahil olmak üzere, Stellantis bünyesindeki Peugeot, Citroen ve DS markalarının Türkiye'deki satış ve pazarlama faaliyetleri Tofaş tarafından üstlenmiş oldu. Tofaş'ın Stellantis Türkiye'yi devralmasını değerlendiren Opel CEO'su Florian Huettl, Tofaş'ın otomotiv sektöründeki tecrübesinin kendileri için çok kıymetli olduğunu bildirdi."
ekonomi,Honda'nın yatırımları elektrikliden hibrite kayıyor,https://www.haberturk.com/honda-nin-yatirimlari-elektrikliden-hibrite-kayiyor-3792533-ekonomi,"Japon otomotiv üreticisi Honda, elektrikli araç planlarını değiştirmeye hazırlanıyor. Yapılan açıklamada, talebin yavaşlaması nedeniyle elektrikli araçlara olan yatırımın azaltılacağı ve bir dizi yenilenmiş modelle artık çok daha fazla tercih edilen hibritlere odaklanacağı kaydedildi. Japonya'nın Toyota'dan sonra en büyük ikinci otomobil üreticisi konumunda olan Honda, 2030 mali yılı itibarıyla satışlarının yüzde 30'unu oluşturacak elektrikli araç satışları hedefini de düşürdü. Honda CEO'su Toshihiro Mibe, ""Piyasayı okumak gerçekten zor, ancak şu anda elektrikli otomobillerin yaklaşık beşte bir oranında olduğunu görüyoruz"" dedi. Honda, elektrifikasyon ve yazılıma yönelik planlanan yatırımını yüzde 30 oranında azaltarak 48.4 milyar dolara düşürdü. Japon marka bu karar ile, talebin hibritlere doğru kayması ve dünyanın dört bir yanındaki hükümetlerin emisyon kurallarını ve elektrikli araç satış hedeflerini karşılamak için zaman çizelgelerini kolaylaştırması nedeniyle elektrikli araç yatırımını azaltan birkaç küresel otomobil markasından biri oldu. Honda, 2027'den itibaren dört yıl içinde küresel olarak 13 yeni nesil hibrit modeli piyasaya sürmeyi planlıyor. Şu anda dünya çapında bir düzineden fazla hibrit modeli satışta olan marka, ABD'de ise Civic, Accord ve CR-V modellerini satışa sunuyor."
ekonomi,En uzun menzilli Model Y Türkiye'ye geliyor,https://www.haberturk.com/tesla-en-uzun-menzil-model-y-yi-turkiye-ye-getiriyor-3791575-ekonomi,"ABD'li elektrikli otomobil markası Tesla, 21 Mayıs'ta Model Y Long Range arkadan çekiş versiyonunun ilk kez Türkiye'de siparişe açılacağını duyurdu. Şimdiye kadar üretilmiş en uzun menzilli Model Y olan otomobilin fiyatı ise 2 milyon 662 bin 783 TL olarak açıklandı. 622 km menzil (WLTP) sunan arkadan çekişli Model Y Long Range, Tesla'nın en uygun fiyatlı Model Y versiyonu ile dört çeker versiyonu arasında konumlandırılıyor. Tesla'nın Berlin fabrikasında üretilen Model Y Long Range'de ön ve arkada tek parça tam genişlikte aydınlatma barları, akustik cam, 8 inç arka yolcu ekranı, eller serbest bagaj kapağı açma, kişiselleştirilebilir ortam aydınlatması, ek ön görüş kamerası gibi özellikler standart olarak sunuluyor. Verilen bilgiye göre, Türkiye'deki müşteriler için Mayıs ayında önceden yapılandırılmış araçlar envanterde satışa sunulacak. Teslimatların ise Haziran'da başlayacağı kaydedildi. Tesla, Türkiye'de ÖTV ayarlamasıyla 'uygun fiyatlı' Model Y'yi Nisan ayı sonunda ön satışa sunmuş, otomobilin iki farklı versiyonu da dakikalar içerisinde tükenmişti."
ekonomi,A101 aktüel ürünler kataloğu 29 Mayıs 2025: A101 aktüel ürünler indirim kataloğu tam liste,https://www.haberturk.com/a101-aktuel-urunler-katalogu-29-mayis-2025-a101-aktuel-urunler-indirim-katalogu-tam-liste-3793681,A101 aktüel ürünler kataloğu belli oldu. A101 29 Mayıs aktüel ürünler kataloğunda pek çok indirim bulunuyor. İşte A101 kataloğunun tamamı
ekonomi,A101'de bu hafta neler var? İşte 29 Mayıs Perşembe kataloğu ile güncel ürünler listesi,https://www.haberturk.com/a101-aktuel-indirimli-urunler-katalogu-yayinda-29-mayis-2025-persembe-a101-indirimli-urunler-katalogunda-neler-hangi-urunler-var-3793529,"A101'de bu perşembe; üç tekerlekli elektrikli moped, beyaz eşya ve teknoloji fırsatları dikkat çekiyor. Güncel A101 aktüel kataloğunda; teknolojik aletler, mutfak araç gereçleri ve kozmetik ürünlerin yanı sıra küçük ev aletleri, beyaz eşyalar, giysi çeşitleri, temel gıda ve ihtiyaç ürünleri bulunuyor. İşte 29 Mayıs Perşembe A101 aktüel ürünler listesi..."
ekonomi,Tarım Kredi Market ürünleri yayında! İşte güncel Tarım Kredi Market kataloğu,https://www.haberturk.com/tarim-kredi-kooperatif-katalogu-tarim-kredi-marketlerde-mayis-haziran-firsatlari-tarim-kredi-aktuel-urunler-ve-fiyat-listesi-3793536,"Tarım Kredi Market, kampanyalarına mayıs ve haziran aylarında da hız kesmeden devam ediyor. Aktüel katalogda yer alan indirimli ürünler, alışveriş yapmak isteyenlerin ilgisini çekiyor. Gıda, temizlik ve temel ihtiyaç ürünlerinde dikkat çeken fırsatlar raflardaki yerini aldı. ""Bu hafta Tarım Kredi Market’te neler var?"" sorusu alışveriş tutkunlarının gündeminde. İşte detaylar... TARIM KREDİ KOOPERATİF MARKET AKTÜEL KATALOĞU"
ekonomi,"Tarım Kredi aktüel ürünler ve fiyat listesi açıklandı! İşte ""Yetişen Alır"" fırsatları!",https://www.haberturk.com/tarim-kredi-marketlerde-yetisen-alir-firsatlari-tarim-kredi-aktuel-urunler-ve-fiyat-listesi-aciklandi-3792656,"Tarım Kredi Kooperatif Marketlerde mayıs ve haziran ayında geçerli olan kampanyası ile temel gıda, temizlik ürünleri ve birçok ihtiyaç malzemesi raflarda yerini aldı. ""Tarım Kredi Market aktüel kataloğunda bu hafta neler var?"" sorusunun yanıtı araştırılıyor. İşte Tarım Kredi Market yeni indirimli ürünler kataloğu ve fiyat listesi... TARIM KREDİ KOOPERATİF MARKET AKTÜEL KATALOĞU"
ekonomi,Kordsa'ya yeni CEO,https://www.haberturk.com/kordsa-ya-yeni-ceo-3793525-ekonomi,"Sabancı Holding iştiraklerinden Kordsa’da yeni CEO ataması gerçekleştirildi. Kordsa tarafından Kamuoyunu Aydınlatma Platformu’na (KAP) yapılan açıklamada, Ergun Hepvar’ın Kordsa CEO’luğu görevine getirildiği duyuruldu. Firmadan yapılan açıklamaya göre iş hayatında 35 yıla yakın tecrübesi bulunan ve bugüne kadar farklı küresel şirketlerde liderlik rolleri üstlenen Ergun Hepvar, 1 Haziran 2025 tarihi itibarıyla yeni görevine başlayacak. Konuyla ilgili değerlendirmelerde bulunan Sabancı Holding Malzeme Teknolojileri Grubu ve Kordsa Yönetim Kurulu Başkanı Burak Orhun, “Bugün dünyadaki dönüşüme yön verebilmek, farklı alanlardaki tecrübeleri bir araya getirebilmeyi zorunlu kılıyor. Bu kapsamda, Ergun Hepvar’ın sahip olduğu küresel iş tecrübesi ve kültürü, tedarik zinciri yönetimi, inovasyon, dijital dönüşüm, yapay zeka ve ileri veri analitiği gibi alanlarda edindiği tecrübeler, Kordsa’nın ileri malzeme şirketine dönüşümüne büyük güç verecektir. Kendisine yeni görevinde başarılar diliyorum” ifadelerini kullandı. Ergun Hepvar, Orta Doğu Teknik Üniversitesi Bilgisayar Mühendisliği bölümünden mezun olduktan sonra, California Üniversitesi Berkeley - Haas School of Business’ta MBA programını tamamlamıştır. 1992-1997 yılları arasında Unilever’de Tedarik ve Sistem Yöneticiliği rollerinde kariyerine başlamış, sonrasında C-Bridge Internet Solutions’ta Yönetim Ortağı olarak çalışmıştır. 2002- 2003 yılları arasında Apple’da Global Proje Yöneticisi olarak görev almıştır. 2003-2005 yılları arasında TNT (şimdiki adı ile CEVA) Lojistikte Bilgi Teknolojileri Direktörü olarak çalışmıştır."
ekonomi,"BMS Gruop, Oria Sigorta'yı satın aldı",https://www.haberturk.com/bms-gruop-oria-sigorta-yi-satin-aldi-3793495-ekonomi,"Dünyanın önde gelen sigorta ve reasürans brokerlerinden BMS Group, İstanbul merkezli Oria Sigorta ve Reasürans Brokerliği A.Ş.'yi satın alarak Türkiye pazarındaki konumunu daha da güçlendiriyor. Bu satın alma, BMS Group’un Türkiye’ye olan uzun vadeli bağlılığını pekiştirirken; Orta Doğu başta olmak üzere bölgesel büyüme stratejisinin de önemli bir parçasını oluşturuyor. Ayrıca, bölgedeki müşterilere kapsamlı ve ihtiyaç odaklı sigorta ile reasürans çözümleri sunma kapasitesini de önemli ölçüde artırıyor. 2019 yılında kurulan Oria, kurumsal sigortalar ve çalışan yan hakları çözümleri alanında güçlü bir itibar kazanmış, bağımsız bir sigorta ve reasürans brokerliği şirketi. Oria, Yönetim Kurulu Başkanı ve sahibi Cenk Erden ile ortakları Özkan Nacar, Remzi Duman ve Fırat Tek liderliğinde, teknik uzmanlığı, profesyonel yaklaşımı ve hizmet odaklı anlayışıyla faaliyet gösteriyor. Oria, BMS Group’un küresel erişimiyle birleşerek hem Türkiye’de hem de uluslararası pazarlarda faaliyet gösteren müşterilere ve sigorta iş ortaklarına daha bütüncül, rekabetçi ve çözüm odaklı hizmetler sunmaya hazırlanıyor. Bu gelişme, BMS’in son dönemde Avrupa ve Orta Doğu’daki stratejik satın almaları (İngiltere’de David Roberts & Partners, İspanya’da Rasher ve BAE, Dubai’de resmi onaya tabi olmakla birlikte DIFC) ile uyumlu şekilde, şirketin küresel büyüme vizyonunu yansıtan önemli bir kilometre taşı olma özelliği taşıyor."
ekonomi,Bankacılık sektörünün mevduatı geçen hafta arttı,https://www.haberturk.com/bankacilik-sektorunun-mevduati-gecen-hafta-artti-3793490-ekonomi,"Türkiye Cumhuriyet Merkez Bankası (TCMB), haftalık para ve banka istatistiklerini açıkladı. Buna göre, bankacılık sektörünün toplam mevduatı 16 Mayıs ile biten haftada 376 milyar 280 milyon 306 bin lira artarak 22 trilyon 582 milyar 264 milyon 75 bin liradan, 22 trilyon 958 milyar 544 milyon 382 bin liraya çıktı. Aynı dönemde bankalardaki TL cinsi mevduat yüzde 3,5 yükselişle 12 trilyon 772 milyar 378 milyon 880 bin lira, yabancı para (YP) cinsinden mevduat ise yüzde 0,6 azalışla 7 trilyon 388 milyar 774 milyon 584 bin lira oldu. Bankalarda bulunan toplam YP mevduatı geçen hafta 229 milyar 412 milyon dolar düzeyinde gerçekleşirken bu tutarın 191 milyar 608 milyon doları yurt içinde yerleşik kişilerin hesaplarında toplandı. Yurt içi yerleşiklerin toplam YP mevduatında, parite etkisinden arındırılmış veriler göz önünde bulundurulduğunda 16 Mayıs itibarıyla 865 milyon dolarlık artış görüldü. Bankacılık sektöründe yurt içi yerleşiklerin tüketici kredileri, geçen hafta yüzde 0,2 azalarak 4 trilyon 313 milyar 325 milyon 765 bin lira oldu. Bankacılık sektöründe yurt içi yerleşiklerin tüketici kredilerinin 568 milyar 888 milyon 135 bin lirası konut, 61 milyar 770 milyon 688 bin lirası taşıt, 1 trilyon 622 milyar 829 milyon 52 bin lirası ihtiyaç kredilerinden, 2 trilyon 59 milyar 837 milyon 890 bin lirası bireysel kredi kartlarından oluştu."
ekonomi,KKM bakiyesi 600 milyar liranın altına düştü,https://www.haberturk.com/kkm-bakiyesi-600-milyar-liranin-altina-dustu-3793489-ekonomi,"Bankacılık Düzenleme ve Denetleme Kurumunun (BDDK) yayımladığı haftalık bültene göre, bankacılık sektörünün toplam kredi hacmi, 16 Mayıs haftasında 27 milyar 703 milyon lira artarak 18 trilyon 416 milyar 803 milyon liradan, 18 trilyon 444 milyar 506 milyon liraya çıktı. Bankacılık sektöründe toplam mevduat ise bankalar arası dahil geçen hafta 394 milyar 668 milyon lira artarak 21 trilyon 956 milyar 634,4 milyon liraya yükseldi. Tüketici kredilerinin tutarı, 16 Mayıs itibarıyla 1 milyar 915 milyon lira azalarak 2 trilyon 257 milyar 782 milyon liraya indi. Söz konusu tutarın 569 milyar 484 milyon lirası konut, 61 milyar 838 milyon lirası taşıt ve 1 trilyon 626 milyar 460 milyon lirası ihtiyaç kredilerinden oluştu. Bu dönemde taksitli ticari kredilerin tutarı, 4 milyar 516 milyon lira artarak 2 trilyon 610 milyar 274 milyon lira oldu. Bankaların bireysel kredi kartı alacakları ise yüzde 0,4 azalarak 2 trilyon 60 milyar 226 milyon lira düzeyinde gerçekleşti. Bireysel kredi kartı alacaklarının 715 milyar 639 milyon lirasını taksitli, 1 trilyon 344 milyar 586 milyon lirasını taksitsiz borçlar oluşturdu. Bankacılık sektöründe takipteki alacaklar, 16 Mayıs itibarıyla önceki haftaya göre 2 milyar 5 milyon lira artışla 395 milyar 577 milyon liraya çıktı. Takipteki alacakların 291 milyar 427 milyon lirasına özel karşılık ayrıldı."
ekonomi,Merkez Bankası rezervleri 145 milyar 657 milyon dolara yükseldi,https://www.haberturk.com/merkez-bankasi-rezervleri-145-milyar-657-milyon-dolara-yukseldi-3793487-ekonomi,"TCMB, haftalık para ve banka istatistiklerini açıkladı. Buna göre, 16 Mayıs itibarıyla Merkez Bankası brüt döviz rezervleri 4 milyar 179 milyon dolar yükselişle 65 milyar 401 milyon dolara çıktı. Brüt döviz rezervleri, 9 Mayıs'ta 61 milyar 222 milyon dolar seviyesinde bulunuyordu. Bu dönemde altın rezervleri de 2 milyar 865 milyon dolar azalışla 83 milyar 121 milyon dolardan 80 milyar 256 milyon dolara geriledi. Böylece Merkez Bankasının toplam rezervleri, 16 Mayıs haftasında bir önceki haftaya göre 1 milyar 314 milyon dolar artışla 144 milyar 343 milyon dolardan 145 milyar 657 milyon dolara çıktı."
ekonomi,"QFlats, sigorta destekli kurumsal model olacak",https://www.haberturk.com/qflats-sigorta-destekli-kurumsal-model-olacak-3793485-ekonomi,"QC İnşaat’ın MHR GYO ile hayata geçirdiği QFlats projesi, Quick Tower’da gerçekleşen törenle kamuoyuna tanıtıldı. Kurtköy’de yükselecek olan proje, deprem mühendisliği analizleri, bina tamamlama sigortası ve kurumsal denetim süreçleriyle desteklenen iş birliği modeli sunuyor. Gayrimenkul geliştirmesini MHR GYO, inşaat müteahhitliğini ise Türkiye’nin köklü firmalarından Tepe İnşaat üstleniyor. Deprem teknik analizleri Allianz Teknik, bina tamamlama sigortası Quick Sigorta, Quick Sigorta adına proje koordinasyonu QC İnşaat tarafından yürütülürken, inşaat tüm riskler ve sorumluluk sigortaları ise Corpus Sigorta tarafından sağlanıyor. Proje yönetimi Entegre Proje Yönetim, mimari tasarımı ise Tago Architects tarafından gerçekleştiriliyor. Projeye ilişkin konuşan Meher Holding CEO'su Levent Uluçeçen şunları söyledi:“Bugün burada attığımız imza, bir yapı projesinden çok daha fazlasını temsil ediyor. Sadece bir konut projesi başlatmıyoruz; aynı zamanda geleceğimiz için bir sorumluluk üstleniyoruz. QFlats, güvenli ve sürdürülebilir yaşam alanları üretme vizyonumuzun bir yansıması. Bu vizyonu yalnızca QFlats’te değil; Türkiye’nin dört bir yanında, bina tamamlama sigortası teminatıyla destekleyeceğimiz projelerde de uygulamayı hedefliyoruz. Yapımı başka firmalarca üstlenilen ama bizim güvence sunduğumuz projelerle — Ordu’dan Ankara’ya kadar — depreme dayanıklı yapılar için çalışıyoruz."
ekonomi,Türkiye-Çin arası 'doğrudan iletişim',https://www.haberturk.com/turkiye-cin-arasi-dogrudan-iletisim-3793409-ekonomi,"Ulaştırma ve Altyapı Bakanı Abdulkadir Uraloğlu, Çin Halk Cumhuriyeti ziyareti kapsamında bir dizi temasta bulundu. Çin ziyaretini değerlendiren Bakan Uraloğlu, küresel ulaştırma koridorlarının iki önemli noktasının Türkiye ve Çin olduğunu belirtti. 3 gün süren program kapsamında özellikle Orta Koridor’u taşımacılık, ticaret ve üretim noktasında nasıl geliştirebileceklerini ele aldıklarını ifade etti. Programın ilk gününde Xi’an kentinde 9. İpek Yolu Uluslararası Forumu’na katıldıklarını ve akabinde Shaanxi Eyaleti Valisi Xi’an Şehri Belediye Genel Sekreteri ile bir araya geldiklerini anımsatan Uraloğlu, “Özellikle lojistik üs olan Xi’an’dan Türkiye üzerinden Avrupa’ya ve Afrika’nın kuzeyine nasıl taşımacılık yapılabileceğini, ilişkilerimizi nasıl geliştirebileceğimizi değerlendirdik.” açıklamasında bulundu. İkinci gün ise iki teknoloji şirketi ile görüşen Bakan Uraloğlu, söz konusu firmaların hazırda Türkiye'de başta GSM ve teknoloji alanında iş yaptıklarını anımsattı. Uraloğlu, Türkiye’de teknoloji üretimi yapılması, Ar-Ge merkezlerinin kurulması ile ilgili konuların masaya yatırıldığını ifade etti."
ekonomi,Yapı ruhsat ve izinlerinde sert düşüş,https://www.haberturk.com/yapi-ruhsatlarinda-sert-dusus-3793384-ekonomi,"TÜİK, 2025 yılının ilk çeyreğine (Ocak-Mart) dair yapı ruhsat izinleriyle ilgili verileri açıkladı. Veriler inşaat sektöründe yeni projelere başlama ve inşaat tamamlamalarında yavaşlama olduğunu işaret etti. Veriler önümüzdeki dönemde konut arzında gerileme olarak karşımıza çıkabilir. Yapı ruhsatı verilen binaların yüzölçümü yüzde 24,7 azaldı. Bir önceki yılın aynı çeyreğine göre, 2025 yılı I. çeyreğinde belediyeler tarafından yapı ruhsatı verilen bina sayısı yüzde 21,3, daire sayısı yüzde yüzde 18,7 ve yüzölçüm yüzde 24,7 azaldı. Belediyeler tarafından 2025 yılı I. çeyreğinde yapı ruhsatı verilen binaların toplam yüzölçümü 27,0 milyon m² iken; bunun 14,8 milyon m²'si konut, 6,6 milyon m²'si konut dışı ve 5,7 milyon m²'si ise ortak kullanım alanı olarak gerçekleşti. Belediyeler tarafından 2025 yılı I. çeyreğinde yapı ruhsatı verilen binaların kullanma amacına göre en yüksek yüzölçüm payına 18,9 milyon m² ile iki ve daha fazla daireli ikamet amaçlı binalar sahip oldu. Bunu 2,1 milyon m² ile sanayi binaları ve depolar izledi."
ekonomi,Maximiles Business Startup Kredi Kartı'na dijital kartvizit özelliği eklendi,https://www.haberturk.com/maximiles-business-startup-kredi-karti-na-dijital-kartvizit-ozelligi-eklendi-3793442-ekonomi,"İş Bankası, Aralık 2021’de Amazon Web Services (AWS) iş birliğiyle hayata geçirdiği Maximiles Business Startup Kredi Kartı’nın tasarımını yeniledi. AWS’in Activate kredisine erişim imkânı sunan ve bu faydasıyla ilk ve tek olma özelliği taşıyan kart, artık dikey tasarımıyla kullanıcılarla buluşuyor. Kartın sağ alt köşesine eklenen karekod, startup’ların kredi kartlarını aynı zamanda dijital kartvizit olarak kullanmalarına olanak tanıyor. Uniconn iş birliğiyle hayata geçirilen yenilikçi tasarımda, karta entegre karekod sayesinde girişimciler, iletişim bilgilerini kolayca paylaşarak iş dünyasında daha hızlı, pratik ve etkili bağlantılar kurabiliyor. Bu inovatif çözüm, hem kâğıt israfının önüne geçerek çevre dostu bir yaklaşım sunuyor hem de profesyonel ağ kurma süreçlerini daha verimli hale getiriyor. İş Bankası Dijital Bankacılık Müdürü Ceren Sayar, yeni tasarımın, dijital kartvizit hizmeti sunan bir girişim olan Uniconn ile birlikte hayata geçirildiğini belirterek, İş Bankası’nın startup dostu vizyonuna örnek teşkil eden iş birliği örneklerini artırmayı önemsediklerini söyledi."
ekonomi,Ankara'da taksi ücretlerine zam,https://www.haberturk.com/son-dakika-ankara-da-taksi-ucretlerine-zam-3793425-ekonomi,Ankara'da taksi ücretlerine zam yapıldı. Ankara'da taksimetre açılış ücreti 35 liradan 45 liraya yükseldi. 100 lira olan indi bindi ücreti ise 130 lira oldu. Yeni tarife 25 Mayıs Pazar gününden itibaren geçerli olacak. En son zam 28 Ağustos 2024’te yapılmıştı. * Haberin görseli Shutterstock'tan servis edilmiştir. Görsel temsilidir.
ekonomi,"Piyasa ve reel sektörde enflasyon beklentisi geriledi, hanehalkında yükseldi",https://www.haberturk.com/piyasa-ve-reel-sektorde-enflasyon-beklentisi-geriledi-hanehalkinda-yukseldi-3793356-ekonomi,"TCMB'nin yayımladığı 'Sektörel Enflasyon Beklentileri'ne göre; mayıs ayında 12 ay sonrası yıllık enflasyon beklentileri bir önceki aya göre, piyasa katılımcıları için 0,5 puan azalarak yüzde 25,1 seviyesine, reel sektör için 0,7 puan azalarak yüzde 41,0 seviyesine gerilerken, hanehalkı için 0,6 puan artarak yüzde 59,9 seviyesine yükseldi."
ekonomi,GYODER’den gayrimenkul okuryazarlığı hamlesi,https://www.haberturk.com/gyoderden-gayrimenkul-okuryazarligi-hamlesi-3793422-ekonomi,"Sermaye Piyasası Kurulu (SPK) tarafından Resmî Gazete’de yayımlanan genelgeyle, 22 Mayıs “Finansal Okuryazarlık Günü” olarak ilan edildi. Gayrimenkul Yatırımcıları Derneği (GYODER), gayrimenkul ve kentsel dönüşüm özelinde toplumun okuryazarlığını artırma hedefiyle çalışmalarını kararlılıkla sürdüreceğini açıkladı. Gayrimenkul sektörü, bireylerin hayatındaki en büyük finansal kararlardan birini temsil ederken; kentsel dönüşüm ise başta deprem riski olmak üzere ülkemizin en kritik gündem maddelerinden biri. GYODER, bu noktada yalnızca finansal değil, aynı zamanda sektörel bilinçlenmeyi de kapsayan bir okuryazarlık anlayışının yaygınlaştırılması gerektiğine inanıyor. Bu kapsamda GYODER çatısı altında kurulan Kentsel Dönüşüm Okuryazarlığı Platformu, toplumu bilinçlendirmeyi, doğru bilgiyi yaygınlaştırmayı ve dönüşüm süreçlerini daha şeffaf, güvenilir ve etkin hale getirmeyi amaçlayan öncü bir eğitim ve farkındalık platformu olarak öne çıkıyor. Kentsel dönüşüm okuryazarlığı projesi kapsamında, hak sahiplerinin bilinçli kararlar alabilmesi için bilgilendirme faaliyetleri yürütülürken; kamu, geliştirici ve vatandaşlar arasında güven ortamının tesis edilmesi hedefleniyor. Ayrıca iyi uygulama örneklerinin görünür kılınması, belediyelerin kentsel dönüşüm süreçlerinde karşılaştığı sorunlara yönelik çözüm önerilerinin geliştirilmesi ve 'Sorularla Kentsel Dönüşüm' başlığı altında 50’yi aşkın soruda tasarımsal, teknik ve uygulamaya yönelik konulara açıklık getirilmesi de bu çalışmanın önemli başlıkları arasında yer alıyor. Teknik gereklilikler ve yapı kalitesi konularında farkındalık yaratılması, medya, podcast ve video içerikleri aracılığıyla da geniş kitlelere ulaşılması amaçlanıyor."
ekonomi,"TÜİK açıkladı: Tarla ürünleri, meyve ve sebze gruplarında azalış bekleniyor",https://www.haberturk.com/tuik-acikladi-tarla-urunleri-meyve-ve-sebze-gruplarinda-azalis-bekleniyor-3793420-ekonomi,"Türkiye İstatistik Kurumu, bu yıla ilişkin ""Bitkisel Üretim 1. Tahmini""ni açıkladı. Buna göre, üretim miktarlarının tahıllar ve diğer bitkisel ürünlerde (yem bitkileri hariç) yüzde 5,3, sebzede yüzde 1,7, meyveler, içecek ve baharat bitkilerinde yüzde 24,4 azalacağı tahmin ediliyor. Tahıl ve diğer bitkisel ürünlerde 71,4 milyon ton, sebzede 33 milyon ton, meyve, içecek ve baharat bitkilerinde ise 21,4 milyon ton üretim bekleniyor. Tahıl ürünleri üretim miktarlarının bu yıl geçen yıla kıyasla yüzde 4,1 azalarak, yaklaşık 37,4 milyon ton olacağı öngörüldü. Geçen yıla göre, buğday üretiminin yüzde 5,8 azalarak 19,6 milyon tona, arpa üretiminin yüzde 8 gerileyerek yaklaşık olarak 7,5 milyon tona, çavdar üretiminin yüzde 5,5 azalarak 243 bin tona, yulaf üretiminin yüzde 23,1 düşüşle 300 bin tona ineceği, mısır üretiminin ise yüzde 4,9 artarak 8,5 milyon tona çıkacağı tahmin edildi. Kuru baklagiller grubunda nohut, kuru fasulye ve kırmızı mercimek üretiminin sırasıyla 605 bin ton, 283 bin ton ve 340 bin ton olması bekleniyor. Yumru bitkilerden patatesin ise geçen yıla göre yüzde 13 azalarak 6 milyon ton üretileceği öngörülüyor."
ekonomi,Nisanda yabancı turist sayısı arttı,https://www.haberturk.com/nisanda-yabanci-turist-sayisi-artti-3793411-ekonomi,"Türkiye bu yılın ilk 4 ayında toplam 12 milyon 744 bin 84 ziyaretçiyi ağırladı. Türkiye’ye gelen ziyaretçilerin 10 milyon 590 bin 9’unu yabancılar 2 milyon 154 bin 75’ini de yurtdışında ikamet eden vatandaşlar oluşturdu. Yılın 4 aylık döneminde, en çok ziyaretçi gönderen ülkeler sıralamasında Almanya 1 milyon 143 bin 107 ziyaretçi ile ilk sırada yer aldı. Almanya’yı 977 bin 152 ziyaretçi ile Rusya Federasyonu, 946 bin 472 kişiyle İran izledi. Bulgaristan ve İngiltere de sırasıyla en çok ziyaretçinin geldiği diğer ülkeler oldu. Türkiye’nin nisan ayında ağırladığı yabancı ziyaretçi sayısı ise bir önceki yılın aynı ayına göre yüzde 8,01 artış ile 3 milyon 900 bin 546 oldu. Türkiye’yi nisan ayında tercih eden yabancı ziyaretçiler arasında İngiltere ve Almanya dikkat çekti. En çok ziyaretçi gönderen ülke yine Almanya olurken bir önceki yılın aynı ayına göre yüzde 31,32 artış yaşandı. Türkiye’ye nisan ayında gelen Alman ziyaretçi sayısı 571 bin 42 oldu. Rusya Federasyonu’nun 375 bin 820 ziyaretçiyle ikinci olduğu sıralamada 373 bin 922 kişiyle üçüncü sırayı paylaşan İngiltere’de yüzde 13,27 artış oranına ulaşıldı. İngiltere’yi Bulgaristan ve İran takip etti."
ekonomi,Bakan Şimşek'ten enflasyon açıklaması,https://www.haberturk.com/son-dakika-bakan-simsek-ten-enflasyon-aciklamasi-3793407-ekonomi,"Hazine ve Maliye Bakanı Mehmet Şimşek, TBB 68. Genel Kurulu'nda açıklamalarda bulundu. Bakan Şimşek'in açıklamalarından öne çıkanlar şöyle: Uyguladığımız ekonomik programın geçici yan etkilerini yönetmemiz gerekiyor. Yıl sonu enflasyonunun tahmin aralığı içinde gerçekleşeceğine samimi bir şekilde inanıyoruz. Dezenflasyon programının rayında olduğunu ve kararlı bir şekilde uygulanacağının altını tekrar çizmek isterim, reel sektör hesabını buna göre yapmalı. Yüzde 70 ihtimalle enflasyon bu sene, yüzde 24 orta nokta olmak üzere bandın içinde olacak. Bu konjonktürde ihracat performansının devam ediyor olması çok değerli ancak ihracatta zayıflama riski her zaman var. İhracata desteğimiz çok güçlü bir şekilde devam edecek. Bazı sektörlerde sıkıntı olduğunu biliyoruz, sorunların farkındayız, gerekli tedbirleri zamanında alıyoruz."
ekonomi,OnlyFans'in satışı için 8 milyar dolarlık görüşme,https://www.haberturk.com/onlyfans-in-satisi-icin-8-milyar-dolarlik-gorusme-3793393-ekonomi,"COVID-19 salgını sırasında popülaritesi artan yetişkin içerik sitesi OnlyFans'in satışı için görüşmeler yapılıyor. Reuters'ın haberine göre OnlyFans'in sahibi Fenix ​​International Ltd, şirketi yaklaşık 8 milyar dolarlık bir değerlemeyle bir yatırımcı grubuna satmak için görüşmelerde bulunuyor. Kaynaklara göre grup, Los Angeles merkezli bir yatırım firması olan Forest Road Company tarafından yönetiliyor. Kaynaklar, şirketin ayrıca halka arzı değerlendirdiğini ve diğer taliplerden de ilgi gördüğünü belirtti. Habere göre şirket, 2023'te 6,6 milyar dolar gelir elde etti. 2020'de 375 milyon dolar civarındaydı. 2017 yılında kurulan Forest Road ise medya, yenilenebilir enerji ve dijital varlıklarla ilgilenen bir yatırım şirketi olarak öne çıkıyor. Şirketin girişimleri arasında bir Formula E yarış takımı da yer alırken firma 2024 yılında ACF Investment Bank'ta çoğunluk hissesi satın alarak danışmanlık ağını genişletti."
ekonomi,Bakan Şimşek: Dış finansmana erişim güçlü şekilde sürüyor,https://www.haberturk.com/bakan-simsek-dis-finansmana-erisim-guclu-sekilde-suruyor-3793387-ekonomi,"Bakan Şimşek'in X hesabından yaptığı açıklama şöyle: ""Ülkemize duyulan yatırımcı güveni ile dış finansmana erişim küresel piyasalardaki belirsizliklere rağmen güçlü şekilde sürmektedir. Bakanlığımızın finansman programı kapsamında 2 milyar dolar tahvil ihracı gerçekleştirilmiş olup bu ihraca 2,5 katı aşan talep gelmiştir. Eximbank tarihindeki en yüksek sendikasyon kredisi ile 1 milyar dolar yeni kaynak sağlamıştır. Bu kaynak, diğer alanların yanı sıra özellikle düşük gelirli bölgelerdeki kadın girişimci KOBİ’ler ile yeşil ihracatçı KOBİ’lerin finansmana erişimini artırmak amacıyla kullanılacaktır."""
ekonomi,TMSF Avcılar Hospital Hastanesi'ni satışa çıkardı,https://www.haberturk.com/tmsf-avcilar-hospital-hastanesi-ni-satisa-cikardi-3793348-ekonomi,"TMSF'nin Avcılar Hospital Hastanesi Ticari ve İktisadi Bütünlüğünün satışına ilişkin ilanı, Resmi Gazete'nin bugünkü sayısında yayımlandı. Muhammen bedelinin 768 milyon 100 bin lira olarak belirlendiği ihalede, kapalı zarf ve açık artırma usulleri birlikte uygulanacak. İhaleye katılabilmek için 76 milyon 810 bin lira teminat ücreti yatırılması ve 1 Temmuz saat 16.00'ya kadar kapalı ve üzeri imzalı zarf içinde teklif verilmesi gerekiyor. Söz konusu ihaleye ilişkin açık artırma ise 2 Temmuz saat 14.30'da TMSF'nin İstanbul Esentepe'deki binasında gerçekleştirilecek."
ekonomi,"IPARD III Programı kapsamında 329 projeye 3,6 milyar lira hibe sağlanacak",https://www.haberturk.com/ipard-iii-programi-kapsaminda-329-projeye-3-6-milyar-lira-hibe-saglanacak-3793345-ekonomi,"Yumaklı, sosyal medya hesabından, ""IPARD III Programı 3. Başvuru Çağrı İlanı""na ilişkin paylaşım yaptı. Değerlendirmelerin tamamlandığını belirten Yumaklı, ""Süt, kırmızı et, kanatlı eti ve yumurta üretimi yapan işletmelerden değerlendirme süreci tamamlanan ve uygun bulunan 329 proje, toplamda 3,6 milyar lira hibe desteği almaya hak kazandı"" ifadesini kullandı. Yumaklı, 329 girişimcinin hayallerine bir adım daha yaklaştığına, projeler tamamlandığında 6 milyar lira tutarındaki yatırımı ülke ekonomisine kazandırmış olacaklarına işaret ederek, şunları kaydetti: ""Tarım ve Kırsal Kalkınmayı Destekleme Kurumu (TKDK) aracılığıyla sağladığımız bu desteklerle üretimi artırıyor, istihdam sağlıyor, kırsal kalkınmayı destekliyor, AB standartlarında modern yatırımlar hayata geçiriyoruz. Hayvansal üretimimizin gücünü artıracak bu desteklerin ülkemize hayırlı olmasını diliyorum."""
ekonomi,ABD'de bir dönem sona eriyor: Artık basılmayacak,https://www.haberturk.com/abd-de-bir-donem-sona-eriyor-artik-uretilmeyecek-3793339-ekonomi,"Amerikan medyasına açıklama yapan Hazine Bakanlığı yetkilileri, ABD Darphanesi'ne bu ay son kez 1 sent siparişi verildiğini ve bu madeni paranın üretiminin sonlandırılacağını teyit etti. Malzeme maliyeti düşünülerek alındığı bildirilen kararla, Hazine'nin yıllık yaklaşık 56 milyon dolar tasarruf edeceği belirtildi. Darphane yetkilileri, bu madeni paranın üretim maliyetinin değerinden yüksek olduğunu, 1 sentin üretimi için 3,7 cent harcandığını ifade etti. ABD Başkanı Donald Trump, şubatta Hazine Bakanlığı yetkililerine, 1 cent üretimini durdurma talimatı verdiğini açıklamıştı. * Haberin görseli Shutterstock'tan servis edilmiştir."
eğitim,MEB Uzman Yardımcılığı sonuçları açıklandı,https://www.haberturk.com/meb-uzman-yardimciligi-sonuclari-aciklandi-3791369,"Milli Eğitim Bakanlığı'ndan yapılan açıklamaya göre, atanmaya hak kazanan adaylara yönelik duyuruda, adaylardan başka kurumda görev yapan ve muvafakati uygun görülmeyenlerin atamalarının yapılmayacağı belirtildi. Yasal süresi içinde göreve başlamayanlar, ataması yapılıp herhangi bir sebeple görevden ayrılanlar ile atama şartlarını taşımadığı anlaşılanların yerlerine, puan üstünlüğüne göre yedek adaylar atanacak. Gerçeğe aykırı beyanda bulunduğu tespit edilenlerin sınavları geçersiz sayılarak atamaları yapılmayacak, atamaları yapılmış olsa dahi iptal edilecek. Adaylar, 5 iş günü içinde komisyona itiraz edebilecek ve itirazlar komisyonca en geç 10 iş günü içinde karara bağlanacak. Sonuçlara ""personel.meb.gov.tr"" adresinden ulaşılabiliyor. *Haberin görselleri AA tarafından servis edilmiştir."
eğitim,ÖSYM: DUS ile STS sonuçları yargı kararı sonrasında açıklanacak,https://www.haberturk.com/osym-dus-ile-sts-sonuclari-yargi-karari-sonrasinda-aciklanacak-3791330,"Ölçme, Seçme ve Yerleştirme Merkezi'nin (ÖSYM) internet sitesindeki duyuruda şu ifadelere yer verildi: ""20 Nisan 2025 tarihinde uygulanan 2025-DUS 1. Dönem ile 2025 Diş Hekimliği Alanında Yurt Dışı Yükseköğretim Diploma Denkliği İçin Seviye Tespit Sınavı'nda (2025-STS Diş Hekimliği 1. Dönem) yer alan bazı sorulara iptal davası açılmış olması nedeniyle 2025 ÖSYM Sınav Takvimi'nde sonuç açıklama tarihi 15 Mayıs 2025 olarak duyurulan sınavların sonuçları yargı kararı sonrasında açıklanacaktır."""
eğitim,"MEB ""Türkçe ve Dil Eğitiminde İyi Uygulamalar Konferansı"" düzenleyecek",https://www.haberturk.com/meb-turkce-ve-dil-egitiminde-iyi-uygulamalar-konferansi-duzenleyecek-3791242,"Bakanlıktan yapılan açıklamaya göre, Türk Dil Kurumu işbirliğiyle ve ""Milli Kültür ve Değerler Edinimi Eylem Araştırması"" temasıyla gerçekleştirilecek konferans, 20-22 Mayıs'ta Türk Dil Kurumunun yeni yerleşkesinde yapılacak. Onursal başkanlığını Milli Eğitim Bakanı Yusuf Tekin'in yapacağı konferansta, Türkçe ve dil eğitimi değerler edinimi perspektifiyle ele alınacak. Bu yıl dördüncüsü düzenlenecek konferansla, eğitim yöneticileri, öğretmenler ve akademisyenler bir araya getirilecek. Teorik ve pratik bilgiler ışığında nitelikli bir paylaşım ortamı oluşturulacak konferansta, milli kültür ve değerlerin eğitim yoluyla aktarımında etkili uygulamaları belirlemek amaçlanıyor. Konferansta yurt içi ve yurt dışında dil eğitimi alanında çalışmalar yapan kurumlar, Bakanlığın ilgili birimleri, akademisyenler ve öğretmenler dil eğitiminde iyi uygulama örneklerine ilişkin sunum yapacak. Sözlü sunumların yanı sıra paneller, öğrenci poster sunumları ve etkileşimli atölye çalışmalarının da yer alacağı konferansın sonrasında, bildiri metinleri kitaplaştırılarak kalıcı bir akademik kaynak haline getirilecek."
eğitim,"MEB, 2025-2026 eğitim öğretim yılı takvimini belirledi",https://www.haberturk.com/meb-2025-2026-egitim-ogretim-yili-takvimini-belirledi-3791321,"Milli Eğitim Bakanı Yusuf Tekin imzasıyla yayımlanan ""2025-2026 Eğitim ve Öğretim Yılı Çalışma Takvimi"" konulu genelge tüm illere gönderildi. Buna göre, öğretmenlerin mesleki çalışmaları, yeni eğitim öğretim yılında 1 Eylül Pazartesi başlayacak. Okullarda birinci dönem, 8 Eylül Pazartesi başlayacak ve 16 Ocak 2026 Cuma günü sona erecek. 2025-2026 eğitim ve öğretim yılında okul öncesi eğitim ile ilkokul 1'inci sınıfa başlayacak öğrenciler için 1-5 Eylül'de uyum eğitimleri düzenlenecek. Ortaokul ve imam hatip ortaokullarının 5'inci sınıfları, ortaöğretim kurumlarının hazırlık ve 9'uncu sınıfları ile pansiyonda kalacak öğrencilerin okul hakkında bilgilendirilmesi, akademik ve mesleki gelişimlerinin desteklenmesi ve yeni girdikleri eğitim ortamına kısa sürede uyum sağlamaları amacıyla rehberlik çalışmaları yapılacak. Birinci dönem ara tatili, 10-14 Kasım arasında yapılacak. Yarıyıl tatili de 19 Ocak 2026 Pazartesi başlayacak ve 30 Ocak 2026 Cuma günü sona erecek. İkinci dönem, 2 Şubat 2026 Pazartesi başlayacak ve 26 Haziran 2026 Cuma günü eğitim öğretim dönemi tamamlanacak."
eğitim,12 yıllık zorunlu eğitim değişecek mi? Bakan Tekin'den 12 yıllık zorunlu eğitim açıklaması,https://www.haberturk.com/bakan-tekin-den-12-yillik-zorunlu-egitim-aciklamasi-3790936,"Milli Eğitim Bakanı Yusuf Tekin, AK Parti grup toplantısı öncesi açıklamalarda bulundu. Bakan Tekin, 12 yıllık zorunlu eğitimde değişiklik iddialarına yanıt veren Bakan Tekin, ""Yıl sonunda biz bu tartışmaları kendi içimizde de değerlendiririz ve bir karara varırız. Şu anda dediğim gibi izliyoruz. Bu konuyla ilgili Bakanlığımız bünyesinde her bir genel müdürlükte değerlendirme başkanlıkları var, onlar kamuoyundaki tartışmaları izleyip gerekli çözümleri üretmekle görevliler. Onlar da takip ediyorlar çalışmaları"" şeklinde konuştu. İş dünyasının ara eleman bulmakta sıkıntı çektiğini ve bunu ilettiklerini söyleyen Bakan Tekin, ""Bizim açımızdan sorun yok ancak sahada bu konuda rahatsızlıklarını dile getiren iş dünyası gibi bazı kesimler var. Ara eleman temini noktasında güçlük çektiklerini söylüyorlar ama biz bakanlık olarak halihazırda böyle bir çalışmanın içerisinde değiliz. Biz sadece izliyoruz bu tartışmaları"" dedi. Bakan Tekin, ayrıca, ""12 yıllık zorunlu eğitimle ilgili uluslararası raporlarda bazı olumsuzlukların ortaya çıktığı konuşuluyor, biz de izliyoruz"" ifadelerini kullandı."
eğitim,Rehberlik dersi ortaokulun tüm kademelerinde verilecek,https://www.haberturk.com/rehberlik-dersi-ortaokulun-tum-kademelerinde-verilecek-haberler-3790924,"Bakanlık yetkililerinden alınan bilgiye göre, ""İlköğretim Kurumları (İlkokul ve Ortaokul) Haftalık Ders Çizelgesi""nde değişikliğe gidildi. Bu kapsamda mevcut haftalık ders çizelgesinde ""zorunlu dersler"" bölümünde yer alan ve sadece 8. sınıfta haftalık 1 ders saati olarak verilen ""Rehberlik ve Kariyer Planlama"" dersinin ismi ""Rehberlik ve Yönlendirme"" olarak değiştirildi. ""Rehberlik ve Yönlendirme"" dersi, gelecek eğitim öğretim yılından itibaren ortaokul 5, 6, 7. ve 8. sınıf seviyelerinde haftalık 1 ders saati verilmek üzere güncellendi. MEB, yapılan değişiklikle öğrencilerin sadece akademik başarılarını değil, aynı zamanda kişisel, sosyal ve duygusal gelişimlerini de destekleyerek onların geleceğe daha bilinçli ve donanımlı bir şekilde hazırlanmalarına, kendilerini tanımalarına, potansiyellerini keşfetmelerine ve doğru kararlar almalarına yardım ederek, sağlıklı ve mutlu bireyler olarak yetişmelerine katkı sağlamayı amaçlıyor. ""İlköğretim Kurumları (İlkokul ve Ortaokul) Haftalık Ders Çizelgesi""nde yapılan değişiklikler, 2025-2026 eğitim öğretim yılından itibaren uygulanacak."
eğitim,Akademi Giriş Sınavı başvuruları başladı,https://www.haberturk.com/akademi-giris-sinavi-basvurulari-basladi-3789342,"Bakan Tekin, konuya ilişkin sosyal medya hesabından yaptığı paylaşımda, şunları kaydetti: ""Türkiye Yüzyılı'nın mimarları, yarının umut ışıkları olacak öğretmen adaylarımız, Türkiye Yüzyılı'nın eğitim neferlerini yetiştirecek Milli Eğitim Akademisi için bu yıl ilk kez uygulanacak Akademi Giriş Sınavı başvuruları bugün itibarıyla başlamıştır. Tüm öğretmen adaylarımız başvurularını 8-20 Mayıs tarihleri arasında ÖSYM Başvuru Merkezleri, 'https://ais.osym.gov.tr' adresi veya ÖSYM Aday İşlemleri Mobil Uygulaması üzerinden gerçekleştirebilir. Geç başvuru tarihi ise 28 Mayıs olarak belirlenmiştir. Eğitim sistemimizin niteliğini artırmak, mesleki yeterliliği yüksek, donanımlı öğretmenler yetiştirmek amacıyla kurduğumuz Milli Eğitim Akademisi, Türkiye'nin geleceğine yön verecek nice öğretmenlerimizin yetişmesine katkı sunacaktır. Tüm adaylarımıza şimdiden başarılar diliyor, bu sürecin hayırlı olmasını temenni ediyorum."""
eğitim,Sözlüye girecek öğretmen adayları açıklandı,https://www.haberturk.com/son-dakika-sozluye-girecek-ogretmen-adaylari-aciklandi-3789125,"Milli Eğitim Bakanlığınca, 15 bin sözleşmeli öğretmen ataması kapsamında sözlü sınava girmeye hak kazanan adaylar açıklandı. Sözleşmeli öğretmenliğe atanmak üzere ilan edilen alanlardaki kadrolara başvuran ve başvuruları onaylananlardan, her alan için KPSS puan üstünlüğüne göre belirlenen kontenjan sayısının üç katı aday sözlü sınava alınacak. Milli Eğitim Bakanlığı, 15 bin sözleşmeli öğretmen alımı için başvuru sürecini tamamlamış, başvurular 21 Nisan - 5 Mayıs 2025 tarihleri arasında alınmıştı. Bu kapsamda sözlü sınava girmeye hak kazanan adayların sınav merkezi ile tarihi, Bakanlıkça daha sonra duyurulacak. Tercih başvurusu ile atama ve göreve başlamaya ilişkin açıklamalar ise sözlü sınavların tamamlanmasıyla sonuçların ilanından sonra duyurulacak."
eğitim,ÖSYM Başkanı Ersoy'dan bu yıl bir kez daha yapılacak YDS'ye ilişkin açıklama,https://www.haberturk.com/osym-baskani-ersoy-dan-bu-yil-bir-kez-daha-yapilacak-yds-ye-iliskin-aciklama-3788960,"ÖSYM Başkanı Ersoy, KDK'nın başvuru üzerine ÖSYM'ye verdiği tavsiye kararının ardından bu yıl bir kez de temmuzda yapılması kararı alınan YDS'ye ilişkin açıklamalarda bulundu. e-YDS uygulamasına başvurusunu yapamayan ve haziran ayı içerisinde sınav yapılmasını talep eden bir adayın KDK'ya başvurusu üzerine alınan tavsiye kararının incelendiğini, teknik olarak bir mahsuru olmadığının anlaşıldığını belirten Prof. Dr. Ersoy, şu ifadelere yer verdi: ""Tavsiye kararı daha da genişletilmiş, sınırlı sayıda kontenjanı olan e-YDS yerine, her ilde uygulanan ve kontenjan sınırı olmayan kağıt tabanlı dil sınavı yapılmasına karar verilmiştir. Alınan karar gereği sınav takvimine eklenen 2025-YDS/İngilizce, 5 Temmuz 2025 Pazar günü uygulanacaktır."" Başvuruların 20 Mayıs'ta başlayacağı sınavın kapsamı sadece İngilizce olacak."
eğitim,İmamoğlu'nun diploması veri tabanından silindi,https://www.haberturk.com/ekrem-imamoglu-nun-diplomasi-veri-tabanindan-silindi-3788688,"İstanbul Üniversitesi tarafından, 18 Mart'ta, İstanbul Büyükşehir Belediye (İBB) Başkanı Ekrem İmamoğlu'nun diplomasının iptal edilmesinin ardından önemli bir gelişme daha yaşandı. Edinilen bilgiye göre üniversite tarafından, İmamoğlu'nun diploma bilgisi de üniversitenin veri tabanından silindi. İmamoğlu'nun diplomasının e-devletinden görülmediği öğrenildi. İmamoğlu'nun avukatı Mehmet Pehlivan sosyal medya hesabından yaptığı açıklamada şu bilgileri verdi: ""Müvekkilim Ekrem İmamoğlu’nun 31 yıl önce hukuka uygun olarak aldığı üniversite diploması, hukuk devleti ilkelerine açıkça aykırı biçimde ve idari yetkinin kötüye kullanılmasıyla 18 Mart 2025 tarihinde iptal edilmiştir. Tüm evrensel hukuk ilkelerine, Anayasa’ya ve idare hukukuna aykırı olan bu işlemin iptali için bugün, 6 Mayıs 2025 tarihinde İstanbul İdare Mahkemesi’nde davamızı açmış bulunuyoruz. Bilindiği üzere 6 Mayıs, Türkiye tarihinde demokrasi, hukuk ve tam bağımsızlık idealleri için mücadele edenlerin sembol günüdür. Ekrem İmamoğlu’nun 2019’da kazandığı İstanbul seçimlerinin haksız ve hukuksuz iptali de yine bir 6 Mayıs gününde yaşanmıştır. Tam da bu nedenle, hukuksuzluklara karşı verilen demokrasi, adalet ve bağımsızlık mücadelesinin simgesi olan 6 Mayıs tarihinde davamızı açmayı anlamlı ve önemli bulduk."
eğitim,Öğretmenlerin il içi isteğe bağlı yer değiştirme başvuruları ne zaman?,https://www.haberturk.com/ogretmenlerin-il-ici-istege-bagli-yer-degistirme-basvurulari-ne-zaman-3788771,"Milli Eğitim Bakanlığı'ndan yapılan açıklamaya göre, kadrolu öğretmenlerin il içi isteğe bağlı yer değiştirmeleri için yapacakları başvurular 12-16 Mayıs tarihleri arasında alınacak. Atamalar ise 20 Mayıs'ta gerçekleştirilecek. Bu yıl ilk kez devreye alınacak uygulamada, tercihine yerleşemeyen öğretmenlerden, ilk iki tercihinde yer alan eğitim kurumlarında boş norm kadro oluşması durumunda atanmak üzere sıra kaydı oluşturulacak ve bu kayda göre 18 Haziran ve 11 Ağustos tarihlerinde atamalar gerçekleşecek. Bu kapsamda başvuruda bulunacak öğretmenlerin, halen görev yaptıkları eğitim kurumunda 30 Eylül'den itibaren en az üç yıllık çalışma süresini tamamlamış olmaları gerekiyor. Ayrıca, sözleşmeli öğretmen olarak atanıp daha sonra kadroya geçen öğretmenler için, 30 Eylül itibarıyla sözleşmeli ve kadrolu olarak toplamda en az dört yıllık hizmet süresini tamamlamış olma şartı aranacak. *Haberin görselleri AA tarafından servis edilmiştir."
eğitim,Doğa & BİLGİ Kitap Fuarı 5-7 Mayıs’ta santralistanbul Kampüsünde kapılarını açıyor,https://www.haberturk.com/doga-bilgi-kitap-fuari-5-7-mayista-santralistanbul-kampusunde-kapilarini-aciyor-3787712,"Türkiye’nin önde gelen yayınevlerinin, edebiyat dünyasının tanınmış yazarlarının ve binlerce kitapseverin bir araya geleceği bu fuar, kültür-sanat takviminde özel bir yer edinmeye hazırlanıyor. Üç gün sürecek bu büyük organizasyon; söyleşiler, imza günleri, yazar-okur buluşmaları ve özel etkinliklerle edebiyat dünyasına çok yönlü bir pencere açacak. Doğa & BİLGİ Kitap Fuarı’na çağdaş edebiyatın önemli isimleri katılıyor. Latife Tekin, Buket Uzuner, Yekta Kopan, Figen Şakacı, Tolga Gümüşay ve Bedia Ceylan Güzelce, okurlarıyla buluşarak edebiyata, yazarlığa ve yaratıcılığa dair ilham veren söyleşilere konuk oluyor. Etkinlik, yazarların üretim süreçlerini doğrudan paylaşma fırsatı sunarak edebiyat severleri daha derinlikli bir kültürel deneyime davet ediyor. Etkinliğe Doğa Koleji ve İstanbul Bilgi Üniversitesi öğrencileri de aktif katılım göstererek, kültürel gelişimlerini doğrudan destekleyecek deneyimler yaşayacaklar. Kitaplarla birebir temas kurma, yazarlardan ilham alma ve edebiyat dünyasının dinamiklerini yerinde gözlemleme fırsatı sunan fuar, Doğa Koleji ve İstanbul Bilgi Üniversitesinin kültür temelli eğitim anlayışının sahaya yansıyan bir örneği olacak."
eğitim,ALES sonuçları açıklandı,https://www.haberturk.com/ales-sonuclari-aciklandi-3787610,"ÖSYM'nin internet sitesinde yer alan duyuruya göre, 13 Nisan'da uygulanan 2025-ALES/1'in değerlendirme işlemleri tamamlandı. Adaylar, sınav sonuçlarına, ÖSYM'nin ""https://sonuc.osym.gov.tr"" adresinden, vatandaşlık numaraları ve aday şifreleriyle erişebilecek."
eğitim,"40 yıl sonra üniversiteye dönüp 72 yaşında ""doktor"" ünvanı aldı",https://www.haberturk.com/40-yil-sonra-universiteye-donup-72-yasinda-doktor-unvani-aldi-3787327,"Akhisar'da 1953 yılında dünyaya gelen Ümmühan Tibet, 1975'te Ege Üniversitesi Kimya Mühendisliği Bölümünden mezun oldu. Tariş Zeytin ve Zeytinyağı Birliğinde çalışmaya başlayan Tibet, 2014-2021 yıllarında Ulusal Zeytin ve Zeytinyağı Konseyinin (UZZK) başkanlığını yürüttü. Sektördeki çalışmalarını lisansüstü eğitimiyle taçlandırmak isteyen Tibet, 2015te Manisa Celal Bayar Üniversitesinde gıda mühendisliği bölümünde yüksek lisans eğitimine başladı. Ardından aynı bölümde doktora eğitimini tamamladı. Tibet için üniversitede cübbe giydirme töreni düzenlendi. Törende konuşan Rektör Prof. Dr. Rana Kibar, ""Bizler için çok güzel bir başarı hikayesi"" dedi. Ümmühan Tibet de ailesinde ve doğduğu köyde okuyan ilk kız çocuğu olmanın gururunu yaşadığını ifade ederek, çocukluğunun zeytin bahçelerinde, çalışma hayatının da zeytin ve zeytinyağı sektöründe geçtiğini söyledi. Tibet, yüksek lisans ve doktorasını da bu sektöre katkı sağlamak amacıyla yaptığını belirtti."
eğitim,Bakan Tekin: Mülakat mekanizması tamamen kalkıyor,https://www.haberturk.com/bakan-tekin-mulakat-mekanizmasi-tamamen-kalkiyor-3787227,"Milli Eğitim Bakanı Yusuf Tekin, TRT Haber canlı yayınında, eğitim gündemine ilişkin soruları yanıtladı. Bugün 1381 engelli öğretmen atamasının yapıldığını hatırlatan Tekin, atamaların hayırlı olmasını diledi. Bu yıl yapılacak öğretmen atamasındaki branş dağılımına ilişkin soru üzerine Tekin, Bakanlığın büyük bir teşkilat olduğunu, bu kapsamda öğretmenlerin hangi il ve ilçede olacağının ve ne kadar ders verecekleriyle ilgili hesaplama mekanizmalarının olduğunu söyledi. Tamamen bilimsel usullere göre bir öğretmenin maaş karşılığı okutmakla mükellef olduğu haftalık ders saati üzerinden hesap yaptıklarını belirten Tekin, bunu, öğretmenin okuldaki derslerinin saati ile hesap ettiklerini aktardı. Tekin, şunları ifade etti: ""Diyelim ki bir okulda matematik dersi var. 100 saat ders okutulacak. 100 saati okutmak için bizim kaç öğretmene ihtiyacımız var, onu hesaplıyoruz. Hesap ettikten sonra, bu okul bazlı hesap, ilçe bazlı, il bazlı ve ülke bazlı hesap... Nihayetinde bakanlığa gelen, taşradan gelen verilerden hareketle objektif bir hesaplamamız var. Biz diyoruz ki şu kadar saat matematik dersi okutuyoruz ülke genelinde ve şu kadar öğretmene ihtiyacımız var bu ders için. Bu bizim norm hesabımız ve branş bazlı olarak bu hesapları Personel Genel Müdürlüğümüz raporlaştırır."
eğitim,THE'nin 2025 Asya en iyi üniversiteler sıralamasında 4 Türk üniversitesi ilk 100'e girdi,https://www.haberturk.com/the-nin-2025-asya-en-iyi-universiteler-siralamasinda-4-turk-universitesi-ilk-100-e-girdi-3786783,"Uluslararası yükseköğretim derecelendirme kuruluşu Times Higher Education'ın (THE) 2025 yılı Asya en iyi üniversiteler sıralamasında 4 Türk üniversitesi ilk 100'e girdi. Yükseköğretim Kurulundan (YÖK) yapılan açıklamaya göre, 35 ülke ve bölgeden toplam 853 üniversitenin araştırma, öğretim, bilgi transferi ve uluslararası görünümleri 18 farklı kategoride değerlendirilerek oluşturulan THE'nin 2025 Asya en iyi üniversiteler sıralaması yayımlandı. Buna göre, 4 Türk üniversitesinin ilk 100'e girmeyi başardığı sıralamada, Orta Doğu Teknik Üniversitesi (ODTÜ) 72, Sabancı Üniversitesi 74, Koç Üniversitesi 79, İstanbul Teknik Üniversitesi (İTÜ) ise 97. sırada yer aldı. Boğaziçi Üniversitesi 123, Bilkent Üniversitesi 158. olarak ilk 200'e girerken, Türkiye'den 6 üniversite ilk 200'de kendine yer buldu. Ayrıca 27 Türk üniversitesi, sıralamada ilk 500'e girme başarısı gösterdi. Sıralamada ilk 500'e giren diğer Türk üniversitelerinden Hacettepe, Özyeğin ve Yıldız Teknik üniversiteleri 201-250 bandında, Bahçeşehir ve Kadir Has üniversiteleri 251-300 bandında, Çankaya ve Selçuk üniversiteleri 301-350 bandında, Akdeniz, Atatürk, Bartın üniversiteleri ve İstanbul Üniversitesi Cerrahpaşa 351-400 bandında, Anadolu, Ege, Erciyes, Gazi, Gebze Teknik, İstanbul, İstinye, Necmettin Erbakan, TOBB Ekonomi ve Teknoloji ile Yaşar üniversiteleri 401-500 bandında yer buldu."
eğitim,Milli Eğitim Bakanı Yusuf Tekin'den 1381 engelli öğretmen atamasına ilişkin paylaşım,https://www.haberturk.com/milli-egitim-bakani-yusuf-tekin-den-1381-engelli-ogretmen-atamasina-iliskin-paylasim-3786540,"Bakan Tekin, Cumhurbaşkanı Recep Tayyip Erdoğan'ın Kabine Toplantısı'nın ardından millete sesleniş konuşmasında açıkladığı 1381 engelli öğretmen atamasına ilişkin sosyal medya hesabından paylaşımda bulundu. Cumhurbaşkanı Erdoğan'ın bu müjdesini milletle paylaşmaktan büyük memnuniyet duyduklarını belirten Tekin, şunları kaydetti: ""Çarşamba günü 1381 engelli öğretmenimizi eğitim ailemizin bir parçası olarak aramıza katıyoruz. Azimleriyle, inançlarıyla ve güçlü duruşlarıyla geleceğimize ışık tutacak kıymetli öğretmenlerimize şimdiden başarılar diliyorum. Maarif ailemize hayırlı, uğurlu olsun."""
eğitim,Binlerce öğrenci bursluluk sınavına girecek,https://www.haberturk.com/binlerce-ogrenci-bursluluk-sinavina-girecek-3785960,"İstanbul İl Milli Eğitim Müdürlüğü'nden yapılan açıklamaya göre, kentte bugün Adalar hariç 38 ilçede, 210 okul ve 4 bin 508 salonda İlköğretim ve Ortaöğretim Kurumları Bursluluk Sınavı gerçekleştirilecek. Sınava, 10 bin 486 görevli öğretmen ve okul yöneticisi eşliğinde 84 bin 626 öğrenci katılacak. Saat 10.00’da başlayacak sınavın süresi 100 dakika olarak belirlendi. İl Milli Eğitim Müdürlüğünce, sınav sürecinin sağlıklı ve güvenli şekilde yürütülmesi amacıyla tüm önlemler alındı, sınav merkezlerinde gerekli hazırlıklar tamamlandı. Açıklamada görüşlerine yer verilen İl Milli Eğitim Müdürü Murat Mücahit Yentür, tüm öğrencilere başarı, görevli yönetici ve öğretmenlere de kolaylık diledi. *Haberin görseli AA tarafından servis edilmiştir."
eğitim,"İTÜ, Asya'nın en iyi 100 üniversitesi arasında yer aldı",https://www.haberturk.com/itu-asya-nin-en-iyi-100-universitesi-arasinda-yer-aldi-3785725,"Üniversiteden yapılan açıklamaya göre, dünyanın önde gelen yükseköğretim derecelendirme kuruluşları arasında yer alan THE'nin 2025 yılına ilişkin Asya üniversiteleri sıralamasında, araştırma kalitesi, araştırma çevresi, öğretim, sanayiyle işbirliği ve uluslararası görünüm başlıkları altında değerlendirme yapıldı. Her bir başlık altında yayın etkisi, akademik işbirlikleri, araştırma fonları, sanayi geliri gibi çeşitli göstergeler yer aldı. Sıralamada 97'nci olan İTÜ de araştırma kalitesi, araştırma çevresi, öğretim, endüstriyle işbirliği ve uluslararası görünüm performansıyla dikkati çekti."
eğitim,Kütahya'da okullar tatil edildi,https://www.haberturk.com/son-dakika-kutahya-da-okullar-tatil-edildi-3785565,"Afet ve Acil Durum Yönetimi Başkanlığı (AFAD) Deprem Dairesi verilerine göre; merkez üssü Kütahya'nın Simav ilçesi olan 4.6 büyüklüğünde bir deprem oldu. Kütahya Valisi Musa Işın, deprem nedeniyle herhangi bir olumsuzluğun olmadığını söyledi. Saha çalışmalarının devam ettiğini belirten Işın, Simav ilçesi ve köylerinde eğitime bir gün ara verildiğini kaydetti. Bu arada, deprem nedeniyle Pazarlar ilçesinde de eğitime ara verildiği öğrenildi."
eğitim,"Bakan Tekin vatandaşları ""Dijital Dünyada Çocuk Hakları Sözleşmesi""ni imzalamaya davet etti",https://www.haberturk.com/bakan-tekin-vatandaslari-dijital-dunyada-cocuk-haklari-sozlesmesini-imzalamaya-davet-etti-3784720,"Milli Eğitim Bakanı Yusuf Tekin, sosyal medya hesabından ""23 Nisan'da önemli bir gündemimiz var"" başlığıyla paylaşımda bulundu. Çocukların haklarının korunması gereken en önemli alanlardan birisinin dijital dünya olduğunu belirten Tekin, şunları ifade etti: ""Dijital dünyanın faydaları kadar risklerini de yetişkinler olarak yönetmek zorundayız. Bu anlayışla Türkiye'nin öncülüğünde, alanında uzman hukukçular, psikologlar, hekimler, öğretmenler ve elbette çocuklarımızın katılımıyla dünyada ilk kez 'Dijital Dünyada Çocuk Hakları Sözleşmesi' hazırlandı. Bugün, tüm dünya çocuklarının üstün yararı için her yetişkini bu sözleşmeyi imzalamaya davet ediyorum."""
eğitim,"MEB, öğretmen alımı için kontenjan dağılımını açıkladı",https://www.haberturk.com/son-dakika-meb-ogretmen-alimi-icin-kontenjan-dagilimini-acikladi-3783751,"Milli Eğitim Bakanlığı, 15 bin yeni öğretmen alımına ilişkin branş ve kontenjan dağılımı yapıldığını duyurdu. Bu kapsamda en fazla atama yapılacak ilk 5 branş sırasıyla 4 bin 378 kontenjanla sınıf öğretmenliği, 3 bin 87 kontenjanla özel eğitim öğretmenliği, bin 802 kontenjanla din kültürü ve ahlak bilgisi öğretmenliği, bin 321 kontenjanla okul öncesi öğretmenliği ve 757 kontenjanla İngilizce öğretmenliği oldu. MEB, alanlar itibarıyla Türkiye geneli doluluk oranı dikkate alınarak alan kontenjanların belirlendiğini bildirdi. Millî Eğitim Bakanlığınca yapılacak 2025 yılı 15 bin sözleşmeli öğretmen ataması için başvurular, 21 Nisan - 5 Mayıs 2025 tarihleri arasında alınacak. Sözlü sınava katılmaya hak kazanan adaylar, 7 Mayıs 2025 tarihinde www.meb.gov.tr adresinden ilan edilecek."
eğitim,MSÜ aday tercih işlemleri uzatıldı,https://www.haberturk.com/msu-aday-tercih-islemleri-uzatildi-3783749,"Milli Savunma Bakanlığı'nın sosyal medya hesabından yapılan paylaşımda, ""Milli Savunma Üniversitesine bağlı Harp Okulları ile Astsubay Meslek Yüksekokulları aday tercih işlemleri (2025-MSÜ) 21 Nisan 2025 saat 23.59'a kadar uzatılmıştır. Tercih işlemleri 'https://personeltemin.msb.gov.tr' internet adresinden yapılacaktır."" bilgisine yer verildi."
eğitim,Yükseköğretim kurumları hakkında Cumhurbaşkanı kararı Resmi Gazete'de,https://www.haberturk.com/yuksekogretim-kurumlari-hakkinda-cumhurbaskani-karari-resmi-gazete-de-3783203,"Cumhurbaşkanı Recep Tayyip Erdoğan'ın imzasıyla yayımlanan karara göre, Sağlık Bilimleri Üniversitesine bağlı İbni Sina Tıp Fakültesinin adı Buhara İbni Sina Tıp Fakültesi, Muş Alparslan Üniversitesine bağlı İslami İlimler Fakültesinin adı İlahiyat Fakültesi, Zonguldak Bülent Ecevit Üniversitesine bağlı İnsan ve Toplum Bilimleri Fakültesinin adı Teoman Duralı İnsan ve Toplum Bilimleri Fakültesi, İstanbul Ticaret Üniversitesine bağlı Finans Enstitüsünün adı Ticaret ve Finans Enstitüsü olarak değiştirildi. Sağlık Bilimleri Üniversitesi Rektörlüğüne bağlı olarak Özbekistan'da, Semerkant Tıp Fakültesi, Buhara İbni Sina Diş Hekimliği Fakültesi ve Buhara İbni Sina Sağlık Bilimleri Fakültesi, Bosna Hersek'te ise Saraybosna Uluslararası Tıp Fakültesi ile Saraybosna Uluslararası Diş Hekimliği Fakültesi kurulması kararlaştırıldı. Kararda, Bitlis Eren Üniversitesine Rektörlüğüne bağlı Beden Eğitimi ve Spor Yüksekokulunun kapatılarak yerine Spor Bilimleri Fakültesi kurulması yer aldı. Ayrıca, Sağlık Bilimleri Üniversitesi Rektörlüğü bünyesinde bulunan Trabzon Tıp Fakültesinin Trabzon Üniversitesi Rektörlüğüne bağlanmasına, fakülte adının Tıp Fakültesi olarak değiştirilmesine karar verildi."
eğitim,"İTÜ'den QS sıralamasında ""Mühendislik ve Teknoloji"" alanında büyük başarı",https://www.haberturk.com/itu-den-qs-siralamasinda-muhendislik-ve-teknoloji-alaninda-buyuk-basari-3782967,"İstanbul Teknik Üniversitesi (İTÜ) Rektörü Prof. Dr. Mandal, Türkiye’deki üniversitelerin rollerinin hem bilim hem de yeni oluşan teknoloji diplomasisi kapsamında tüm dünyaya açıldığını, bu durumun hızla artmaya devam ettiğini söyledi. Bu bağlamda Türkiye'nin yanı sıra üretilen bilgi ve onu üreten kurumların görünürlüğünün oldukça kıymetli olduğunu dile getiren Mandal, geçmişte üniversitelerin rollerinin yalnızca insan yetiştirmek olduğunu anlattı. Prof. Dr. Mandal, araştırma ve teknolojik işbirliklerinde üniversitelerin rolünün çok kritik olduğuna dikkati çekerek, ""Bu anlamda değişik kurumlar üniversiteleri sıralandırıyor. Bu yeni bir şey değil, uzun yıllardır var. Ancak yakın zamanda dünya üniversite sıralamalarının yanında alan bazlı sıralamalar da çok daha fazla ön plana çıkmaya başladı"" dedi. Üniversitelerinin 250 yılı aşkın geçmişiyle birlikte mühendislik ve mimarlık eğitiminde ilk akla gelen kurum olduğunu vurgulayan Mandal, dünyada yapılan sıralama sistemlerini kendilerini yıllık olarak değerlendirme ve geleceğe yönelik yeni hedefler belirlemede araç olarak kullandıklarının altını çizdi."
eğitim,İstanbul'da t-MBA eğitim zirvesi,https://www.haberturk.com/istanbul-da-t-mba-egitim-zirvesi-3782874,"Doğa Koleji'nin düzenlediği 18'inci t-MBA Zirvesi, bu yıl İstanbul Lütfi Kırdar Uluslararası Kongre ve Sergi Sarayı'nda yapıldı. Etkinlikte, eğitim, teknoloji ve iş dünyasının temsilcileri vardı. Zirvede, gençlerin fikirleriyle geleceğe yön verme vizyonu ele alındı. Yapay zekadan sürdürülebilirliğe, dijital ekonomiden geleceğin liderlik becerilerine kadar pek çok alanda gençler fikir alışverişi yapma fırsatı yakaladı. Zirvede ayrıca, öğrencilerin geliştirdiği yenilikçi iş projeleri, İstanbul Bilgi Üniversitesi akademisyenleri ve iş dünyasının liderlerinden oluşan jüri tarafından değerlendirilecek. Doğa Koleji Yönetim Kurulu Başkanı Mehmet Can da t-MBA Zirvesi'nde konuşma yaptı. Gençlerin iş dünyası temsilcileri ile bir araya gelme imkanı yakaladığını vurgulayan Mehmet Can, ""Gençler bugün iş insanlarını dinlediler. Onlardan katma değer aldılar ama farketmiş olduğumuz şey aslında iş dünyasının gençlerden daha fazla bilgi aldığını gördük. Bugün gördüğümüz en önemli şeylerden biri, teknolojinin gelişmesiyle yapay zekaya, geleceğe yön verebilecek kişilerin gençler olduğu. Gençler teknoloji ve özgüvenle geliyorlar"" diye konuştu."
eğitim,Üniversitelerde yapay zeka ağı genişliyor,https://www.haberturk.com/universitelerde-yapay-zeka-agi-genisliyor-3781890,"Anadolu Ajansının (AA) ""Global İletişim Ortağı"" olarak yer aldığı ve Cumhurbaşkanı Recep Tayyip Erdoğan'ın himayesinde, Dışişleri Bakanı Hakan Fidan'ın ev sahipliğinde düzenlenen Antalya Diplomasi Forumu 2025 devam ediyor. Foruma katılan YÖK Başkanı Özvar, yapay zekanın yalnızca Türkiye’ye değil, tüm dünya toplumlarına çok hızlı bir şekilde giriş yapan önemli gelişmelerden biri olduğunu ve YÖK olarak bu alanda önemli adımlar attıklarını söyledi. Türkiye'nin yapay zeka alanında en hızlı hareket eden ülkelerin başında geldiğini aktaran Özvar, şunları ifade etti: ""2021 yılında büyük veri projesiyle bütün üniversitelere bir stratejik plan açıkladık. Bu plan dahilinde üniversitelerimiz aslında yapay zekanın en önemli altlığını teşkil eden büyük veri projesine başladılar. Akabinde, ikinci adımda yaptığımız önemli faaliyetlerin başında gerek ön lisans gerekse lisans düzeyinde üniversitelerimizde yapay zeka temelli programlar açmak olmuştu. Bu açıdan Yükseköğretim Kurulunun ortaya koyduğu perspektifin sadece Türkiye'de değil, Avrupa'da ve dünyada da takdirle izlendiğini söyleyebilirim. Zira bildiğiniz üzere yapay zeka aslında çok hızlı gelişen ama uzmanı az bir alandır. Bu sebeple bizim ilk yapmaya çalıştığımız şey, lisans ve ön lisans düzeyinde gerek yapay zekayı inşa edecek gerekse onu iyi kullanacak nesilleri yetiştirmektir."""
eğitim,Liselerde 'açığa alma' iddiası,https://www.haberturk.com/liselerde-aciga-alma-iddiasi-3781851,"İstanbul başta olmak üzere birçok ilde, 30’dan fazla proje okulda yapılan atamalarda muhalif olduğu belirtilen öğretmenlerin yerlerinin değiştirildiği öne sürüldü. Yeri değiştirilen öğretmenlerin boykot ve iş bırakma gibi eylemlere de katıldığı iddia edildi. 79 bin 286 öğretmen, 5 bin 318 yönetici görev yaptığı proje okullarına atanan yeni isimlerin ise kriterlerin aksine siyasi tercihlerle atandığı da konuya ilişkin bir başka iddia. Bu iddiaların ardından bazı liselerde öğretmenlerini geri isteyen öğrencilerin de eylem yaptığına ilişkin görüntüler sosyal medyada yer aldı. Sakıp Sabancı Anadolu Lisesi de bu iddiaların ardından protesto gösterisi düzenlenen okullardan biri oldu. Öğrenciler 33 öğretmenin kadro dışı kaldığı iddiasının ardından okul bahçesinde tepkilerini dile getirdi. BirGün gazetesine konuşan Eğitim Sen Genel Başkanı Kemal Irmak, ""2025 yılı atamaları tıpkı geçmiş yıllarda olduğu gibi yine şeffaflıktan uzak, liyakat ilkesini hiçe sayan bir anlayışla gerçekleştirilmiştir. Proje okullarına yapılan atamalarda süreç; somut, ölçülebilir ve nesnel hiçbir kritere dayanmıyor. Tamamen siyasi ve idari takdirle şekillendiriliyor. Bakanlık; herhangi bir kriter ilanı yapmadan, kıdem, hizmet puanı ya da mesleki yeterlilik gibi objektif göstergelere bakmadan, istediği öğretmeni ya da eğitim yöneticisini proje okullarına atayabilmektedir. Emek, birikim ve mesleki yetkinlik yok, adalet yok, hakkaniyet yok"" dedi."
eğitim,ÇEVKO Vakfı çevrenin korunması için okullarda eğitimler verecek,https://www.haberturk.com/cevko-vakfi-cevrenin-korunmasi-icin-okullarda-egitimler-verecek-3781358,"MEB Destek Hizmetleri Genel Müdürlüğü ve ÇEVKO Vakfı arasında 3 yıl süre ile imzalanan iş birliği protokolü uyarınca, MEB’e bağlı ve bakanlık tarafından belirlenen okullarda, çevrenin korunması odağında öğrencilere ve öğretmenlere yönelik eğitim ve farkındalık çalışmaları gerçekleştirilecek. İş birliği kapsamında, geri dönüştürülebilir atıklar konusunda öğrencilerde ve öğretmenlerde farkındalık oluşturulmasına katkı sağlanması, geri dönüştürülebilir nitelikli atıkların ayrı biriktirilmesi ve toplanması süreçlerinin alt yapısının desteklenmesi amaçlanıyor. T.C. Millî Eğitim Bakanlığı Destek Hizmetleri Genel Müdürlüğü ve ÇEVKO Vakfı Arasında İş Birliği Protokolüne, T.C. Millî Eğitim Bakanlığı adına Destek Hizmetleri Genel Müdürü Ömür Fatih Karakullukçu ve ÇEVKO Vakfı adında da Yürütme Kurulu Başkanı Çetin Yılmaz tarafından imza konuldu. İmza töreninde konuşma yapan T.C. Millî Eğitim Bakanlığı Destek Hizmetleri Genel Müdürü Ömür Fatih Karakullukçu, ""Çevre bilincinin erken yaşlarda kazandırılması, sürdürülebilir bir gelecek inşa etmemiz için hayati önem taşıyor. Bu doğrultuda okullarımızda hâli hazırda yürüttüğümüz çevre duyarlılığı ve geri dönüşüm alışkanlıklarını yaygınlaştırma çalışmalarımıza ÇEVKO Vakfı'nın sağlayacağı değerli katkılarla yeni bir boyut daha kazandırıyoruz. Bu anlamlı projede ÇEVKO Vakfı'nın yanımızda olmasından büyük memnuniyet duyuyoruz"" dedi."
eğitim,Bakan Tekin: Şu an Türkiye genelinde derslik başına düşen öğrenci sayısı 20'li rakamlarda,https://www.haberturk.com/bakan-tekin-su-an-turkiye-genelinde-derslik-basina-dusen-ogrenci-sayisi-20-li-rakamlarda-3781346,"Milli Eğitim Bakanı Yusuf Tekin, Çorum Valiliğinde düzenlenen İl Eğitim Değerlendirme Toplantısı'nın ardından düzenlediği basın toplantısında, Türk Polis Teşkilatının 180'inci kuruluş yıl dönümünü kutladı. İş insanı Üzeyir Şahin ve eşi Belma Şahin tarafından kanser hastalığından 2023'te 19 yaşında vefat eden kızları Selin Şahin'in adını yaşatmak amacıyla yaptırılan Selin Şahin Ortaokulu'nun açılış töreni için kente geldiğini belirten Tekin, burada verimli görüşmeler ve toplantılar yaptıklarını söyledi. Türkiye'de eğitim kalitesinin son 20 yılda önemli ölçüde arttığını dile getiren Tekin, ""Türkiye'de eğitim-öğretimin fiziki ve teknoloji altyapısına yönelik son 20 yılda yapılanlar, taraflı tarafsız herkes tarafından takdir ediliyor. Sadece içeride değil uluslararası raporlarda da bu anlamda övgü dolu ifadelere yer veriliyor. 2002-2003 eğitim-öğretim yılından önce Türkiye'deki derslik sayısı, öğretmen sayısı, derslik başına düşen öğrenci ve öğretmen başına düşen öğrenci istatistiklerine baktığımızda, 20 yıl içerisinde Bakanlığımızın yaptığı yatırımlardan uluslararası raporların tamamında övgüyle bahsediliyor"" diye konuştu."
eğitim,"İzmir'de öğrenciler kantin alışverişini ""atıklarla"" yapabilecek",https://www.haberturk.com/izmir-de-ogrenciler-kantin-alisverisini-atiklarla-yapabilecek-3781002,"Suphi Koyuncuoğlu Anadolu Lisesi Konferans Salonu'nda, Bornova ilçesindeki 3 okulda pilot olarak başlatılan ""Bornova 0 Atık Projesi"" tanıtıldı. İzmir Valisi Süleyman Elban, toplantıda atığın tamamının geri dönüşebileceği bir sisteme geçilmesi gerektiğini belirterek, dünya genelinde son 60 yıldır geri dönüşüm çalışmalarının hızlandığını anlattı. Cumhurbaşkanı Recep Tayyip Erdoğan'ın eşi Emine Erdoğan'ın himayesinde başlatılan ""Sıfır Atık Projesi""ni hatırlatan Elban, ""Ülke genelinde ciddi çalışmalar başladı. Bu anlamda bilinçlenmeye de ciddi katkıları oldu. Kamuoyu ve insanımız buna katkı koymak için üzerine düşen sorumluluğu yerine getirmek istiyor. En basit örneği 3-5 yıl önce market poşetleriyle ilgili bir uygulama yapıldı. Artık sokaklarda çok fazla uçuşan market poşeti görmüyoruz. İnsanımız bunu hemen kabullendi. Uygulamaya geçildi ve başarılı olundu."" diye konuştu. Elban, Bornova Kaymakamlığı, İzmir Kalkınma Ajansı ve Bornova İlçe Milli Eğitim Müdürlüğünün çeşitli şirketlerle başlattığı projeyle öğrencilerin bilinçlendirilmesinin hedeflendiğinin altını çizerek, ""Hedefimiz kısa sürede tüm Bornova ve İzmir'e bu projeyi yaygınlaştırmak. Bizim geri dönüşüm ve yenilenebilir enerji ve benzeri alanlarda yürüttüğümüz faaliyetler karbon ayak izinin azaltılmasına katkı sunacak"" dedi."
eğitim,"YÖK'ün ""Uluslararası Araştırmacı Programları"" başvuruları 16 Mayıs'a kadar sürecek",https://www.haberturk.com/yok-un-uluslararasi-arastirmaci-programlari-basvurulari-16-mayis-a-kadar-surecek-3780947,"YÖK'ten yapılan açıklamaya göre, doktora öğrencileri ve araştırmacıların dünyanın seçkin üniversitelerinde uluslararası standartlarda araştırma yapmalarını teşvik etmek amacıyla 2023'te başlattığı ""Uluslararası Araştırmacı Programları""na bu yıl da devam ediliyor. Başvuruların 16 Mayıs'a kadar süreceği program kapsamında, araştırma görevlisi kadrosunda görev yapan doktora öğrencilerinin tez konuları hakkında araştırma yapmak üzere yurt dışına gönderilmelerine ilişkin Genç Beyinler Programı (GEP), doktora eğitimini tamamlamış araştırma görevlisi veya doktor öğretim üyelerinin doktora sonrası çalışmalar için yurt dışına gönderilmelerine imkan verecek Doktora Sonrası Araştırma Programı (DOSAP), yurt dışı akademik izin (Sabbatical Araştırma İzni) kapsamında öğretim üyelerinin 12'nci Kalkınma Planı'ndaki öncelikli alanlarda araştırma yapmak üzere, yurt dışına gönderilmelerine yönelik Akademik Birikim Programı (AKAP) için başvurular alınacak. Başvurular, ""https://yoksis.yok.gov.tr/"" adresine giriş yapıldıktan sonra ""Genel İşlemler-YÖK Bursları ve Destekleri"" menüsünden gerçekleştirilecek. Başvuru şartlarına ve ayrıntılı bilgiye, ""https://www.yok.gov.tr/Sayfalar/DuyuruDetay.aspx?did=1546"" adresinden ulaşılabiliyor."
eğitim,"Bakan Tekin'den ""okulların erken kapanacağına dair iddialara"" yanıt",https://www.haberturk.com/bakan-tekin-den-okullarin-erken-kapanacagina-dair-iddialara-yanit-3780944,"Milli Eğitim Bakanı Yusuf Tekin, okulların erken kapanacağına yönelik iddialara ilişkin, ""Bakanlığımızın web sayfasında geçen yıl bu zamanlar ilan ettiğimiz akademik takvim orada dururken onu ya görüp manipüle etmek, yalan yanlış şey yazmak ya da ona bakmadan açıklama yapmak iyi niyetli bir davranış değil, kaotik bir düşünceye sebebiyet vermek ya da tembellik"" dedi. Tekin, AK Parti TBMM Grup Toplantısı öncesinde gazetecilerin sorularını yanıtladı. Şu anda gelecek eğitim öğretim yılının akademik takvimi üzerinde çalıştıklarını ve bir ay içerisinde takvimi ilan edeceklerini belirten Tekin, ""Önümüzdeki eğitim öğretim yılı o takvime göre yürüyecek. Biz işlerimizi planlı programlı yapıyoruz. Onu yazanlar gibi böyle kaos üretecek mantıkla çalışma yürütmüyoruz"" dedi. Okulların bu yıl erken kapanacağına yönelik iddiaların da gerçek dışı olduğunu belirten Tekin, şunları kaydetti: ""Bakanlığımızın web sayfasında geçen yıl bu zamanlar ilan ettiğimiz akademik takvim orada dururken onu ya görüp manipüle etmek, yalan yanlış şey yazmak ya da ona bakmadan açıklama yapmak iyi niyetli bir davranış değil, kaotik bir düşünceye sebebiyet vermek ya da tembellik. Biz de basın açıklamamızda buna yer verdik zaten."""
eğitim,2025-YDUS 1. Dönem başvuruları başladı,https://www.haberturk.com/2025-ydus-1-donem-basvurulari-basladi-3780917,"ÖSYM'nin internet sitesinde yer alan duyuruya göre, adaylar, başvurularını 16 Nisan'a kadar ÖSYM başvuru merkezleri, ""https://ais.osym.gov.tr"" adresi veya ÖSYM Aday İşlemleri Mobil Uygulaması'ndan yapabilecek. Adaylar, sınava ilişkin ayrıntılı bilgiye ÖSYM'nin internet sitesinde paylaşılan 2025-YDUS 1. Dönem Başvuru Kılavuzu'ndan ulaşabilir."
eğitim,MEB'den 'yaz tatili erkene çekilecek' iddialarına yanıt,https://www.haberturk.com/son-dakika-meb-den-yaz-tatili-erkene-cekilecek-iddialarina-yanit-3780579,"Milli Eğitim Bakanlığı, bugün bazı basın ve yayın organlarında yer alan ""MEB hazırlıklara başladı, yaz tatili erkene çekilecek"" başlıklı habere ilişkin açıklama yaptı. ""Millî Eğitim Bakanlığı, bu yıl Kurban Bayramı nedeniyle yaz tatilini erkene çekmeye hazırlanıyor"" şeklinde verilen iddiaların gerçeği yansıtmadığı belirtildi. Milli Eğitim Bakanlığı'nca ""2024-2025 Eğitim Öğretim Yılı Takvimi"", 28 Mayıs 2024 tarihinde kamuoyuyla paylaşıldığı ve eğitim öğretim süreçlerinin, açıklanan takvim doğrultusunda devam ettiği vurgulandı.  Söz konusu takvime göre 9 Eylül 2024 tarihinde başlayan eğitim öğretim yılının daha önceden açıklandığı gibi 20 Haziran 2025 tarihinde sona ereceği kaydedildi. Milli Eğitim Bakanlığı'ndan yapılan açıklamada, 2024-2025 Eğitim Öğretim Yılı Takvimi'nin kamuoyuna duyurulduğu günden beri ""https://www.meb.gov.tr/2024-2025-egitim-ogretim-yili-takvimi-aciklandi/haber/33888/tr"" adresinde yayında olmasına rağmen, yapılan haberlerin özensizce veya art niyetli olduğu dile getirildi. Ayrıca kaynağından araştırılmadan veya kasıtlı olarak asılsız iddialar içeren yalan ve yanıltıcı bilgilerle kamuoyunun gündemini meşgul eden; milyonlarca öğrenci, öğretmen ve velimizi yanlış yönlendiren bu tür manipülatif haberlere itibar edilmemesi gerektiği kaydedildi."
eğitim,Okullarda ara tatil sonrası ilk ders zili çaldı,https://www.haberturk.com/okullarda-ara-tatil-sonrasi-ilk-ders-zili-caldi-3780244,"MEB'in takvimine göre, bu yıl okullarda ikinci ara tatil 31 Mart-4 Nisan'da uygulandı. Ara tatilin ardından bugün itibarıyla yaklaşık 20 milyon öğrenci ve 1 milyon 200 bin öğretmen için okullarda ilk ders zili çaldı. Ankara'nın Etimesgut ilçesindeki Türkkonut Emel Önal İlkokulu'nda öğrenciler, sabah saatlerinde okullarına geldi. Bahçede İstiklal Marşı'nın okunmasının ardından öğrenciler sınıflarına geçti. Öğretmenler de ara tatilin ardından ilk dersini verdi. İlkokul 3. sınıf öğrencilerinden İhsan Burak İbiş, ara tatilin Ramazan Bayramı'na denk gelmesi dolayısıyla anne ve babasıyla Ankara'yı gezdiğini, büyüklerini ziyaret ederek şeker topladığını ifade etti. Tatilde öğretmeninin verdiği ödevleri yaptığını ve kitap okuduğunu belirten İbiş, okulu ve arkadaşlarını çok özlediğini söyledi. Öğrencilerden Gülce Özen de ara tatilde akrabalarıyla bayramlaştığını kaydederek, ""Öğretmenlerimin verdiği ödevleri yaptım. Bol bol kitap okumaya çalıştım. Arkadaşlarımı ve okulu çok özledim, sınıfımızda kutu oyunları var onları oynamayı düşünüyoruz"" dedi. Öte yandan, resmi ve özel ortaokullar ile imam hatip ortaokullarının 8. sınıflarında öğrenim gören öğrenciler, fen liseleri, sosyal bilimler liseleri, Anadolu imam hatip liseleri, proje okulları, mesleki ve teknik Anadolu liselerinin Anadolu teknik programlarına seçilmesi amacıyla Liselere Geçiş Sistemi (LGS) kapsamındaki merkezi sınav 15 Haziran'da uygulanacak."
eğitim,Çocuk Üniversitesi'nde geleceğin bilim insanları yetişiyor,https://www.haberturk.com/cocuk-universitesi-nde-gelecegin-bilim-insanlari-yetisiyor-3779605,"Çocuk Üniversitesi'nde, 18 yaş altı çocuklara fizik ve kimya gibi alanlarda deneyler teorik ve uygulamalı olarak anlatılıyor. Öğrenciler, dikkati geliştirmek için yapılan cihazlarla hem eğleniyor hem de odaklanma kabiliyetini arttırıyor. İnönü Üniversitesi Fen Edebiyat Fakültesi Fizik Bölümü Öğretim Üyesi ve Üstün Yetenekliler Araştırma ve Uygulama Merkezi Yönetim Kurulu Üyesi Doç. Dr. Fatih Bulut, bilimsel deneylerle çocukların bilime olan merak ve ilgilerini arttırmayı hedeflediklerini söyledi. Üstün yetenekli öğrencilerle kimya ve fizik alanında deneyler yaparak dikkat ve reflekslerin geliştirilmesine yönelik oyunlar oynadıkların belirten Bulut, ""Çocuklar bilime meraklı, soruyorlar, biz de elimizden geldiğince deneylerle çocuklara yardımcı oluyoruz. Bugünkü deneylerde havanın etkisini, kütle deneylerinin nasıl gerçekleştirildiğini ve havanın etkisiyle neler yapabileceğimizi gösterdik. Dikkat ve refleks oyunları oynamalarına imkan verdik. Çocuk Üniversitesi, kendisini çocuklara bilimi sevdirmeye adamış bir kurum aslında. Fen, Edebiyat, Kimya ve Fizik bölümleri olarak aslında çocuklar için etkinlikler düzenliyoruz. Çocukların eğlenerek öğrenmesini amaçlıyoruz"" diye konuştu. Bu yıl ikinci etkinliklerini gerçekleştirdiklerini hatırlatan Bulut, şöyle devam etti: ""Bu tür etkinlikleri özellikle bu tarz deney ve çalışmalara ulaşamayacak okullarda yapmak istiyoruz. Milli Eğitim Müdürlüğü ile dezavantajlı okullara yönelik daha önce bir projemiz vardı, o okullardan gelen öğrencilere etkinlik düzenliyoruz. Bu etkinlikleri, iki haftada bir, belki haftada bir devam ettirmeye çalışacağız."""
eğitim,"""60+ Tazelenme Üniversitesi Projesi""nin 25 öğrencisi oldu",https://www.haberturk.com/60-tazelenme-universitesi-projesinin-25-ogrencisi-oldu-3779360,"Aile ve Sosyal Hizmetler Bakanlığınca 17 üniversitede yaşlı bireylerin aktif, sağlıklı ve üretken bir yaşam sürdürmelerini desteklemek amacıyla yürütülen proje ile 60 yaş ve üzeri bireylerin kişisel gelişim ve öğrenme heyecanının yanı sıra toplumla bağlarının güçlendirilmesi hedefleniyor.""60+ Tazelenme Üniversitesi Projesi"" kapsamında Şırnak Üniversitesine başvuran 11i emekli öğretmen olmak üzere 60 yaş ve üzeri 25 kişi, akademisyenler tarafından verilen eğitimlerden faydalanıyor. Üniversitede, akademisyenler haftanın 1 günü 4 saat boyunca sağlık, tarım ve sosyal alanlara ilişkin eğitim veriyor. Şırnak Üniversitesi Rektörü Prof. Dr. Abdurrahim Alkış, proje ile üniversiteye 60 yaş üstü vatandaşları davet ettiklerini, bu doğrultuda 25 kişinin başvurduğunu söyledi. Bakanlık oluru ile bu projenin Şırnak ayağını yürütmenin sevinci ve mutluluğunu yaşadıklarını belirten Alkış, öğrencilerin derslere rağbet gösterdiğini belirtti. Alkış, şunları kaydetti: ""Aslında ilk başlarda bu kadar bir katılım beklemiyorduk. Biz hedeflediğimizden daha fazlasını bulduk. Lise öğrencisi dersi 45 dakika, lisans öğrencisi 1,5 saat, yüksek lisans öğrencisi 2 saat, doktora öğrencisi de yaklaşık 3 saat ders dinleyebilir. Bizim öğrencilerimizin de zevkle 3 saat dersi dinleyebildiklerini görüyoruz. Bu da bizi oldukça mutlu ediyor. Sağlık, tarım ve sosyal alanlarda öğretim üyelerimiz tarafından çok kıymetli dersler veriliyor. Katılımcıların yarısından fazlası daha önce üniversite okumuş, diğerleri de lise ve ortaokul mezunu. Aynı zamanda biz de onlardan istifade ediyoruz. Onların tecrübeleri genç hocalarımız için çok değerli olabiliyor."""
eğitim,Lise eğitimi kısalıyor mu?,https://www.haberturk.com/lise-egitimi-kisaliyor-mu-3779027,"Türkiye'de 2012 yılından bu yana uygulanan 4+4+4 eğitim sisteminde değişiklik yapılması yönünde bir tartışma başladı. Görüşe ve tartışmaya açılan çalışmaya göre; lise eğitiminin 3 ya da 2 yıla düşürülmesi, böylelikle farklı sektörlerin ihtiyacı olan; teknik eleman/ara eleman sıkıntısının çözülmesi ve daha kaliteli bir üniversite eğitiminin sağlanması amaçlanıyor. Öne çıkan model 4+4+2 sistemi; yani 8 yıllık ilköğretimden sonra iki yıllık teknik lise eğitimiyle sorunun çözülmesi… Milli Eğitim Bakanı Yusuf Tekin, katıldığı bir televizyon programında 12 yıllık zorunlu eğitim meselesiyle ilgili olarak, “Zorunlu eğitim süresi yüksek. Yakında bunun tartışmaya açılacağını ben de tahmin ediyorum, Bu kadar uzun bir süre standart bir eğitime çocukları tabi tutmak doğru olmayabilir” demişti. Hayati derecede önemli bu meseleyle ilgili ben de çalışmanın ve tartışmanın hangi boyutta olduğunu Milli Eğitim Bakanı Yusuf Tekin’e sordum. Bakan Tekin, sorularım üzerine, zorunlu eğitimin 4+4 olabileceğini, bunun üzerine iki yıl teknik mesleki lise eğitimi verilebileceğini belirtirken, mevcut sistemle sektörlerin ara eleman sıkıntısını çözmenin mümkün olmadığını söyledi. Bakan Tekin, ara eleman bulunamadığı gibi kaliteli yükseköğretimin de verilemediğine dikkat çekti."
sanat,Mendelssohn'un Bir Yaz Gecesi Rüyası Türkiye'de ilk kez AKM'de,https://www.haberturk.com/mendelssohn-un-bir-yaz-gecesi-ruyasi-turkiye-de-ilk-kez-akm-de-3793723,"İstanbul Filarmoni Orkestrası, Mendelssohn'un ‘Bir Yaz Gecesi Rüyası’ adlı eserinin Türkiye Prömiyeri 24 Haziran tarihinde AKM Türk Telekom Opera Salonu’nda gerçekleşecek. Etkinlikte, Felix Mendelssohn’un William Shakespeare’in klasik eseri Bir Yaz Gecesi Rüyası için bestelediği tüm sahne müziği Türkiye’de ilk kez eksiksiz olarak seslendirilecek. Avrupa’da Midsummer olarak kutlanan 24 Haziran’ın anlamına uygun olarak seçilen bu özel tarih, doğayla, aşklarla ve düşlerle örülü Shakespeare evrenine davet çıkarıyor. Şef Orçun Orçunsel yönetimindeki İstanbul Filarmoni Orkestrası, Ayşe Büşra Yakar yönetimindeki Rezonans Korosu ve İlke Kodal yönetimindeki dans koreografisi ile aynı sahneyi paylaşacak. ERKAN KOLÇAK KÖSTENDİL REJİSİYLE SAHNEYE TAŞINIYOR Shakespeare’in ölümsüz metni, bu özel gecede yalnızca müzik ve dans değil, tiyatroyla da hayat bulacak. Eserin rejisini ve okuma tiyatrosu yorumunu başarılı oyuncu Erkan Kolçak Köstendil üstlenecek; aynı zamanda sahnede oyunculuğuyla da yer alacak. 1945’ten bu yana Türkiye’de klasik müziğin gelişimine katkı sunan İstanbul Filarmoni Derneği, Reysaş ana sponsorluğunda gerçekleşecek gecede hem geçmişine saygı duruşunda bulunacak hem de sanatseverlere unutulmaz bir deneyim yaşatacak."
sanat,Cuma İş Çıkışı’nda Hande Yener sahnedeydi,https://www.haberturk.com/cuma-is-cikisinda-hande-yener-sahnedeydi-3793721,"İş Sanat’ın Cuma İş Çıkışı konserlerinde 23 Mayıs akşamı unutulmaz bir performans gerçekleşti: Kibele Çeşmesi Heykeli önünde düzenlenen ve 1,5 saat süren konserde Türk pop müziğinin en önemli isimlerinden Hande Yener dinleyicileriyle buluştu. 2000’li yıllardan bu yana elektronik ve dans müziğini harmanlayarak kendine özgü bir tarz yaratan sanatçı, ‘Sebastian’ ve ‘Bodrum’ ile başladığı konserde, ‘Günaydın’, ‘Hata’, ‘Romeo’ ve “Fener Alayı’ gibi hit şarkılarını müzikseverlerin eşliğinde seslendirdi. Renkli repertuvarı ve sahnedeki enerjisiyle tam not alan Yener, dinleyicilere keyif dolu bir akşam yaşattı. GRİPİN 30 MAYIS'TA CUMA İŞ ÇIKIŞI'NDA Haftanın yorgunluğunu müzikle atmak isteyenlerin buluşma noktası Cuma İş Çıkışı konserlerinde 30 Mayıs akşamı, akustik rock sound’u ve nostaljik dokunuşlarıyla fark yaratan Gripin sahnede olacak. 18.30’da DJ performansıyla başlayacak etkinlik, 19.00’da konserle devam edecek. İş Kuleleri Kibele Çeşmesi Heykeli önünde ücretsiz düzenlenen konserler için Biletix’ten rezervasyon yapılması gerekmektedir. Konser programını İş Sanat’ın internet sitesi ve sosyal medya hesaplarından takip edebilirsiniz."
sanat,Haftanın Kitapları,https://www.haberturk.com/haftanin-kitaplari-3792970,"GECE ANA(Kurt Vonnegut)Mezbaha Beş, Kedi Beşiği, Şampiyonların Kahvaltısı, Mavi Sakal gibi güçlü yapıtların, Billy Pilgrim ve Kilgore Trout gibi eşsiz karakterlerin yaratıcısı Kurt Vonnegut, iki kitabıyla Can Yayınları etiketiyle okurla buluşuyor. Vonnegut’un hiciv ve ironi dolu mizahi tarzıyla kaleme aldığı ve İkinci Dünya Savaşı ile savaş sonrası dönemde geçen bir casus hikâyesi olan Gece Ana, ahlak anlayışımıza cüretkâr bir meydan okuma niteliğinde. Kara mizah ustası yazarın, uzun yıllar evine dönememiş, savaşta öldüğü düşünülen Harold Ryan ve ailesini konu edinen oyun türündeki eseri Mutlu Yıllar Wanda June ise kapitalizm, milliyetçilik, erkeklik ve Amerikan kültürü üzerine bir başyapıt. BİR NEHİR DEĞİL(Selva Almada)Ormanlık alanda bir nehirde, sıcak ve boğucu bir hafta sonu, ikisi orta yaşlarında biri genç üç arkadaş balığa çıkmaya karar verir. Geçmişte bu bölgede korkunç bir kaza sonucu en yakın arkadaşlarını kaybetmişlerdir. Buna karşın sevdikleri kıyılarda konaklar, koca bir vatoz tutarlar. Sonrasında ormanı arkalarına alarak kamp yapar, yer içer, vakit öldürürler; ancak ne kaybettikleri arkadaşlarının anısı ne de suçluluk duygusu peşlerini bırakır... Selva Almada’nın Yapı Kredi Yayınları'ndan çıkan ve 2024 Uluslararası Booker finalistleri arasına giren son romanı Bir Nehir Değil, yoksulluk ve imkânsızlıklar, erkeklik, suçluluk duygusu, bastırılamayan arzular ve sıradanlaşan şiddet gibi konuları ele alıyor. Arjantin kırsalında heba olan hayatlarla kanıksanan trajedileri muazzam bir duyarlılık ve keskin bir işçilikle resmediyor. TEPSİDEKİ MELEK(Esra Kahya)Eşyaların lisanını öğrenen bir kız çocuğu geziniyor evin içinde. Annesinin terliklerinden, köşedeki ceviz vitrinden, dantel örtülerden, koltuklardan,halılardan, duvarlardan gelen seslere kulak veriyor… Esra Kahya, İletişim Yayınları'ndan çıkan kitapta, kuşaktan kuşağa kadınları, annelerin kızlarından neler aldığını, çocukluk denen kuyunun insanı nasıl içine çektiğini, aşkın güzel bir şey olduğunu ve sahne gerisinde dönemleri, şehirleri anlatıyor. Tepsideki Melek, inceliklerle örülü bir aile tarihi romanı. Durup durup güldüren deli bir ağlama gibi. POLİTEİA ŞERHİ(Oğuz Haşlakoğlu)VBKY’nin felsefe kitaplığı, Oğuz Haşlakoğlu'nun “Politeia Şerhi”adlı eseriyle genişlemeye devam ediyor. Bu kapsamlı inceleme, yalnızca felsefenin değil, tüm Batı kültür ve düşünce tarihinin başlangıç noktalarından biri sayılan Platon’un, TürkçedeDevletadıyla bilinenPoliteiadiyaloğunu “açma” çabasıyla yola çıkıyor. Yazar, bu zorlu görevi yalnızca metinsel, filolojik ve tarihsel bir değerlendirmeyle sınırlı tutmuyor; aynı zamanda felsefe, bilim, sanat, antropoloji, iktisat ve sosyoloji gibi kültür ve düşüncenin farklı alanlarından bakış açılarıyla Platon’un düşüncesine yeniden yaklaşmayı deniyor. Şârih, Platon’un metnini çözümlemeye çalışırken Aristoteles, Kant, Hegel, Marx, Heidegger, Adorno gibi filozofların yanı sıra; bilim dünyasından Einstein, Bohr, Heisenberg, Gödel; sanat tarihinden Dürer, Cézanne, Mondrian, Picasso, Duchamp ve edebiyattan Blake, Baudelaire, Rimbaud, Tanpınar, Nâzım Hikmet, Oktay Rifat gibi pek çok ismi de düşünsel diyaloğa dahil ediyor. FRANSA VE ALMANYA'DAN ÖNCE: MEROVENJ DÜNYASININ YARATLIŞ VE DÖNÜŞÜMÜ(Patrick J. Geary)Roma İmparatorluğu'nun alacakaranlığından Merovenj Avrupa'sının krallıkları ortaya çıktı ve bunlar da ortaçağ ve modern Avrupa uluslarının temelini oluşturdu. Profesör Patrick J. Geary, Avrupa tarihinin en az anlaşılmış dönemlerinden birini aydınlatmak için güncel arkeolojik ve tarihi bulgulardan yararlanıyor. Bu yenilikçi çalışmada Geary, Merovenj dönemini geç antikçağın ayrılmaz bir parçası olarak sunarken geleneksel Avrupa tarihi anlayışlarını reddediyor. Değişken bir dönemin karmaşık etkileşimlerinin haritasını çıkaran yazar, sadece Merovenj tarihinin değil, aynı zamanda Roma-barbar dünyasının da özgün bir yorumunu ortaya koyuyor. Barbarların Romalılaşmasının ve Romalıların barbarlaşmasının izini sürüyor ve nihayetinde bu halkları birbirinden ayırt edilemez hâle getiriyor. KALORİ SAYMADAN KİLO VER(Pınar Demirkaya)Nemesis Kitap etiketiyle raflarda yerini alanKalori Saymadan Kilo Ver, modern diyet kültürünü sorgulayan, bedenin doğal ritmine kulak veren ve kalıcı sağlık arayışına yepyeni bir bakış sunan bir rehber niteliğinde. Yıllardır bize “az ye, çok hareket et” denilerek sunulan kalori temelli diyetlerin çoğumuzun bedenini olduğu kadar ruhunu da yorduğunu söyleyen Beslenme ve Diyet Uzmanı Pınar Demirkaya, bu kitapta kalori saymadan, aç kalmadan ve kendimizi suçlamadan da sağlıklı kilo vermenin mümkün olduğunu bilimsel veriler ve gerçek danışan hikâyeleriyle anlatıyor. YAZA YOLCULUK(Tomris Uyar)Türk edebiyatının en özgün öykücülerinden bir olan Tomris Uyar’ın Sait Faik Hikâye Armağanı’nı alan eseriYaza Yolculuk,mayıs ayında dördüncü baskısıyla Can Yayınları’ndan çıktı. İç hesaplaşmalarla, iç yolculuklarla dolu bu öykü kitabında Uyar,  bazen bir umut, bazense bir kaçış mevsimi olarak yaza sığınıyor. Basmakalıp değer yargılarını, kişinin kendisi ve yakın çevresiyle ilişkisini gözden geçiren bu öyküler, yaz mevsimi aracılığıyla her yolun insanın kendisine çıktığını imliyor. Tomris Uyar, ilk kez 1986 yılında yayımlananYaza Yolculuk’ta bazen bir umut, bazense bir kaçış mevsimi olarak yaza sığınıyor. ŞEYTAN VE KARANLIK SULAR(Stuart Turton)Yıl 1634 ve dünyanın en büyük dedektifi Samuel Pipps, üzerine atılan bir suçtan dolayı idam edilmek üzere gemiyle Amsterdam’a götürülüyordu. Onunla seyahat eden sadık yaveri Arent Hayes, arkadaşının masum olduğunu kanıtlamaya kararlıydı. Fakat bir dizi gizemli olay mürettebatı ve yolcuları dehşete düşürecekti: Yelkenlerde tuhaf bir sembol belirecek, ölü bir cüzzamlı gemide kol gezecek ve gemideki hayvanlar kurban edilmiş hâlde bulunacaktı. Tüm bunlar yetmezmiş gibi, gölgelerin arasından duyulan bir ses, korkunç bir kehanette bulunarak yolcuları dehşete düşürecekti: “Üç yolcu ölecek.” Bunlardan biri de Samuel’dı. Tüm bu felaketlerin sorumlusu Şeytan olabilir miydi peki? Stuart Turton'un gizem dolu romanı 'Şeytan ve Karanlık Sular' İthaki Yayınları'ndan çıktı. 100 SORUDA GÖBEKLİTEPE(Semra Kosovalı)Günümüzden 12.000 yıl önceye dayanan Göbeklitepe, Mezopotamya bölgesindeki ilk şehirlerden 5000 yıl, Malta Adası’ndaki tapınaklardan 6500 yıl, İngiltere’deki ünlü Stonehenge dikilitaşlarından 7000 yıl, Mısır Piramitleri’nden 7500 yıl daha eskidir. İngiltere’de yapılan bir araştırmada M.Ö. 11.500 yılının gökyüzü haritası çıkarıldı ve bu haritaya göre Göbeklitepe’deki dikilitaşların tıpkı Mısır Piramitleri gibi Orion Takımyıldızı’nı işaret ettiğini gösterdi. Göbeklitepe’de 25 yıl sürdürülen kazılarda 4 tapınma alanı ortaya çıkarıldı fakat hâlâ kazılmayı bekleyen 23 tapınak daha tespit edildi. İlkel sandığımız bu insanların yaklaşık 27 tapınağı bu şekilde nasıl inşa ettiği hâlâ gizemini koruyor. O alanı inşa eden onca insan nerede yaşadı, ne yiyip içti, bunlarla ilgili de buluntular henüz bulunamadı. Ren Kitap'tan çıkan eserde Semra Kosovalı, 100 soruda Göbeklitepe ile ilgili merak edilenleri cevaplıyor. ORTAK HAYAT(Tzvetan Todorov)Ülkemizde daha çok yazınbilimsel çalışmalarıyla tanınan Tzvetan Todorov, ölmeden önce yaptığı bir söyleşisinde kendisini esasen bir düşünce tarihçisi olarak gördüğünü belirtir. Batı felsefe tarihinde uzun zamandır varlığını koruyan, kendine agâh sözcüler, makul sözler ve farklı farklı haklılık zeminleri bulan, yaratan bir fikriyatın, insana dair bir tasavvurun yalnızca izini sürmekle kalmayıp altında yatan tezin dayanak noktalarını hem geçmiş hem çağdaşı düşünürlere atıflarla felsefe, psikanaliz ve edebiyat dolayında gezinerek kökten sorgulayan Ortak Hayat, bu yönüyle yazarın külliyatında önemli bir yere sahiptir. Sel Yayıncılık'tan çıkan kitapta Todorov, bizleri ortak hayata ve birlikte-varoluşa birey-toplum karşıtlığının ötesinden bakmaya çağırıyor."
sanat,'Sultans Of The Opera' konseri AKM'de müzikseverlerle buluştu,https://www.haberturk.com/sultans-of-the-opera-konseri-akm-de-muzikseverlerle-bulustu-3793371,"Devlet Opera ve Balesi (DOB) Genel Müdürlüğü'nün düzenlediği 16. Uluslararası Opera ve Bale Festivali kapsamında Almanya'dan Pera Ensemble, Sultans Of The Opera (Operanın Sultanları) başlıklı konserle müzikseverlerle buluştu. Konserde, müzik yönetmeni ve orkestra şefi Mehmet Cemal Yeşilçay yönetiminde İstanbul Devlet Opera ve Balesi (İDOB) Orkestrası ve Pera Ensemble ile koro şefi Volkan Akkoç yönetiminde İDOB Korosu, Türk ve dünyaca ünlü yabancı konuk solistlere eşlik etti. Şef Yeşilçay, konsere ilişkin yaptığı açıklamada, 1500'li yıllardan 1800'li yılların başına kadar çok fazla Sultan ismini taşıyan operaların bestelendiğini belirterek, ""Bunların arasında Fatih Sultan Mehmet, Selim, Bayezid, Timur ve Süleyman operaları var. Bunların çoğu da kayıptı. Venedik'ten, Vatikan Kütüphanesi'nden, Viyana'dan ve bir sürü yerden son 40 yıldır bu operaları toparladım"" dedi. ""BU MÜZİĞİN OTANTİK ZAMANIN ENSTRÜMANLARIYLA YAPILMASI LAZIM"" Yeşilçay, Almanya hükümetinin desteğiyle bu projeyi daha sonra 30, 40 kişilik bir ekiple yazdıklarını ve kaydettiklerini aktararak, ""Sonradan Bilal Erdoğan'ın yardımıyla proje burada (Türkiye'de) gerçekleşti. 500 adet plak şeklinde albüm yaptık, yayınlandı. 350 sayfalık bir kitap da yayınlandı. İçinde Osmanlıca da var ve bu topraklarda bu projenin ilk konseri bu"" diye konuştu."
sanat,"Görevimiz Tehlike - Son Hesaplaşma sinemada, Timsah Ateşi sahnede! İşte kültür sanat ajandası",https://www.haberturk.com/video/magazin/izle/gorevimiz-tehlike-son-hesaplasma-sinemada-timsah-atesi-sahnede-iste-kultur-sanat-ajandasi/883066,"Bu hafta vizyona giren filmler arasında Görevimiz Tehlike: Son Hesaplaşma öne çıkıyor. Serinin 8. ve son filminde Ethan Hunt, dünya için büyük tehlike oluşturan yapay zeka 'The Entity'i (Varlık) durdurmaya çalışıyor. Animasyon filmi Lilo & Stitch, yalnız bir Hawaiili kız ve parçalanmış ailesini onarmaya yardım eden kaçak bir uzaylının komik ve dokunaklı hikayesini ekranlara taşıyor. Korku filmi seçenekleri arasında Kabala ve Kefenler öne çıkıyor. Başrollerini Funda Eryiğit ve Hazar Ergüçlü ve Hidayet Erdinç’in paylaştığı Timsah Ateşi, zıt kutuplarda yaşayan iki kız kardeşin babalarıyla olan çalkantılı hikayesini konu alıyor.  Akustik indie pop’un öncü grubu Kings of Convenience, 28 Mayıs 2025 gecesi KüçükÇiftlik Park’ta sahneye çıkıyor. Harbiye’de ise Balkan gecesi var! Barcelona Gipsy Balkan Orchestra ve Candan Erçetin, unutulmaz bir performans için ilk kez aynı sahnede buluşuyor! Cumhuriyet döneminin önde gelen fotoğraf sanatçılarından Faik Şenol’un İstanbul’a dair arşivinden seçilen eserler, Faik Şenol: Şehrin Hafızası sergisiyle Taksim Sanat’ta sanatseverlerle buluşacak. Botanik illüstrasyon aracılığıyla Anadolu’daki bitki çeşitliliğini görünür kılmayı amaçlayan Anadolu’nun Bitki Mirası sergisi Salt Beyoğlu’ndaki Mutfak alanında görülebilecek. Haftanın kültür sanat ajandasını Haberturk.com Yazı İşleri Koordinatörü Kadir Kaymakçı, Bilge Tunçer’e değerlendirdi."
sanat,Canım İstanbul sergisi Cumhurbaşkanı Erdoğan’ın katılımıyla açılıyor,https://www.haberturk.com/canim-istanbul-sergisi-cumhurbaskani-erdoganin-katilimiyla-aciliyor-3793151,"Necip Fazıl Kısakürek Kültür ve Araştırma Vakfı tarafından hayata geçirilen ve her yıl büyük ilgi gören Bir Şiir Bir Hayat sergi serisinin dördüncüsü olan Canım İstanbul sergisi, 24 Mayıs Cumartesi günü Atatürk Kültür Merkezi’nde (AKM) Cumhurbaşkanı Recep Tayyip Erdoğan’ın katılımıyla açılıyor. ŞİİR, ŞEHİR VE ZAMAN ARASINDA BİR YOLCULUK Bu yılki sergi, Necip Fazıl Kısakürek’in Canım İstanbul şiiri üzerinden, İstanbul’un geçmişi, bugünü ve değişmeyen ruhunu nostaljik bir İstanbul tramvayı eşliğinde dijital bir yolculukla anlatıyor. Dijital enstalasyonlarla zenginleştirilen deneyim, ziyaretçileri şiirsel bir atmosferde İstanbul’un siluetine ve derinliklerine götürüyor. YAPAY ZEKA İLE NECİP FAZIL İLE BİREBİR SOHBET Bir ilk olarak, sergide ziyaretçilere yapay zeka destekli interaktif bir sistem aracılığıyla Necip Fazıl Kısakürek ile birebir sohbet etme fırsatı sunuluyor. Bu teknoloji sayesinde Necip Fazıl Kısakürek’e doğrudan sorular yöneltmek ve onun düşünce dünyasına temas etmek mümkün hale geliyor."
sanat,İş Sanat’tan çocuklara tablolar eşliğinde bir İstanbul gezisi: Çok Severim,https://www.haberturk.com/is-sanattan-cocuklara-tablolar-esliginde-bir-istanbul-gezisi-cok-severim-3793147,"İş Sanat, rengârenk ve eğlenceli kitaplarıyla sanatın büyülü dünyasını çocuklarla buluşturuyor. Bu özel çalışmalara, çocuk kitapları editörü Burcu Ural Kopan’ın kaleme aldığı ve Gözde Eyce’nin resimlediği Çok Severim isimli kitap da eklendi. Türkiye İş Bankası Sanat Eserleri Koleksiyonu’ndan seçilen tablolarla zenginleştirilen bu eser, minik okurları İstanbul’un renkli dünyasında keyifli bir keşif yolculuğuna çıkarıyor. Çok Severim, minik sanatseverleri kentin cıvıl cıvıl sokaklarında, martılar eşliğinde vapur seyahatlerinde, Boğaz’ın büyüleyici manzaralarında ve denizde süzülen kayıkların arasında bir gezintiye davet ediyor. Şeker Ahmed Paşa, Zeki Faik İzer, Fausto Zonaro ve Sami Yetik gibi sanatçıların Türkiye İş Bankası Resim Heykel Müzesi’nde sergilenen eserleri eşliğinde eğlenceli bir rehberlik sunan bu kitap için Burcu Ural Kopan, “Çocuklar, dünyanın en masalsı ve renkli kenti İstanbul’un farklı dönemlerini, bugünkü haliyle karşılaştıracaklar” diyor. Beyoğlu’nun kalbindeki Türkiye İş Bankası Resim Heykel Müzesi, çocukların sanatla kurdukları ilişkiyi ücretsiz atölyeler, rehberli geziler ve özel kitaplarla zenginleştiriyor. İstanbul’un kültürel dokusunu miniklerle buluşturan Çok Severim kitabı da çocuklara hem sanatı hem de kenti sevdiriyor."
sanat,28. Uçan Süpürge Uluslararası Kadın Filmleri Festivali'ne geri sayım,https://www.haberturk.com/28-ucan-supurge-uluslararasi-kadin-filmleri-festivali-ne-geri-sayim-3792883,"Uçan Süpürge Vakfı'nın düzenlediği,HabertürkveBloomberg HT'nin medya sponsorluğunda gerçekleşen28. Uçan Süpürge Uluslararası Kadın Filmleri Festivali, izleyicilerini dünyayı kadınların gözünden görmeye, onların sesine ve hikayelerine tanıklık etmeye davet ediyor. Bu yıl“Benzersiz Kadınlar, Benzersiz Hikayeler”sloganıyla yola çıkan festival, 27 Mayıs akşamıAnkara Devlet Opera ve Balesi’nde görkemli bir açılışla başlayacak. 28 Mayıs - 4 Hazirantarihleri arasında Ankara’da Kült Kavaklıdere Sineması ve Etimesgut Belediyesi 100. Yıl Cumhuriyet Kültür Merkezi’nde düzenlenecek olan festivalde, 29 ülkeden 44 filmi izleyiciyle buluşturarak, sinema salonlarını kadınların hikâyeleriyle doldurmaya hazırlanıyor. 27 Mayıs akşamı Ankara Devlet Opera ve Balesi salonunda gerçekleşecek açılış gecesinin sunuculuğunu ünlü oyuncularŞenay GürlerveYetkin Dikincilerüstlenecek. Açılış gecesinde festivalin Onur, Bilge Olgaç Başarı ve Genç Cadı ödülleri sahiplerine takdim edilecek."
sanat,BlackBox’ta Refika Birgül ile lezzetli bir sohbet,https://www.haberturk.com/blackboxta-refika-birgul-ile-lezzetli-bir-sohbet-3792817,"Yeme-içme kültürü ve gastronomi üzerine keyifli sohbetlere ev sahipliği yapan BlackBox, Türkiye’nin önde gelen yemek yazarlarından ve şeflerinden Refika Birgül’ü ağırlıyor. Birgül, yakın zamanda okuyucularla buluşan Türk Mutfağı Teknikleri-1: Miras adlı kitabın hazırlık sürecini, 29 Mayıs Perşembe günü 14.00’te katılımcılarla paylaşacak. Dokuz yıllık kapsamlı bir araştırmanın ürünü olan bu çalışma, Türk mutfağını tarifler veya tarihsel anlatılar yerine, ilk kez teknikler üzerinden ele alarak fark yaratıyor. Birgül’ün Burak Arpak ve ekibiyle birlikte hazırladığı Miras, mutfağımızın uluslararası arenada hak ettiği yeri alması için geleneksel yöntemleri bilimsel bir yaklaşımla inceliyor: “Kültürümüzü anlatmak için yemekten daha iyi bir yöntem düşünemiyorum,” diyen Birgül bu kitapta, yemek yapmanın temel prensiplerini 1500’e yakın fotoğraf eşliğinde aktarıyor. Türk mutfağının zenginliğiyle tanışmak isteyenleri 29 Mayıs Perşembe günü Türkiye İş Bankası Resim Heykel Müzesi’ne bekliyoruz. Refika Birgül’ün BlackBox’taki konuşmasının ardından, müzenin “Tat ve Sanat: Lezzetli Resimler” isimli sergisini de ziyaret edebilir, mutfak kültürümüzün sanatla kesişen lezzetli detaylarını keşfedebilirsiniz."
sanat,Uluslararası Bodrum Caz Festivali başlıyor,https://www.haberturk.com/uluslararasi-bodrum-caz-festivali-basliyor-3792808,"Kültür ve Turizm Bakanlığı'ndan yapılan açıklamaya göre, bu yıl Cazın Renkleri temasıyla gerçekleştirilecek Uluslararası Bodrum Caz Festivali, Bodrum'un farklı noktalarında 13 gün boyunca caz müziğinin çeşitli türlerini sanatseverlerle buluşturacak. Program, şiirlerden bestelenen eserlerin seslendirileceği tematik konserlerden doğaçlama projelere uzanan etkinliklerle, Bodrum'un kültür ve sanat yaşamına katkı sunmayı amaçlıyor. Festival, 2 Haziran'da Bodrium Hotel ve Spa'da düzenlenecek açılışla başlayacak. İlgen Küçükseller Caz Dörtlüsü'nün sahne alacağı açılışta, destek veren kurumlara teşekkür plaketleri takdim edilecek. Etkinlikler, Dibeklihan Kültür ve Sanat Köyü, The Marmara Bodrum, Midtown AVM, Mor Salkım Bağları, Momo Beach ve Laguna Lounge gibi farklı mekanlarda gerçekleştirilecek. FESTİVALDE SERGİLER, SÖYLEŞİLER VE KÜLTÜRLERARASI PROJELER DE YER ALACAK Konserlerin yanı sıra söyleşiler, sergiler, ödül törenleri ve kültürlerarası projelerin de yer alacağı festivalde, Muğla Sıtkı Koçman Üniversitesi Güzel Sanatlar Fakültesi Grafik Bölümü'nün katkısıyla düzenlenen tasarım yarışması sergisinde dereceye giren öğrencilere ödül verilecek."
sanat,Timsah Ateşi sezonun son oyunu ile Leyla Gencer Opera ve Sanat Merkezi’nde,https://www.haberturk.com/timsah-atesi-sezonun-son-oyunu-ile-leyla-gencer-opera-ve-sanat-merkezinde-3792765,"Meghan Tyler’ın kaleme aldığı, 2019 yılında Edinburgh Fringe Tiyatro Festivali’nde En İyi Tiyatro ödülüne layık görülen ve The Guardian tarafından Feminist Tarantino olarak tanımlanan Timsah Ateşi, sürreal ve grotesk öğeleriyle dikkat çeken, temposu hiç düşmeyen bir kara-komedi olarak sahneleniyor. Yönetmenliğini Mehmet Ergen’in üstlendiği oyun, dört sezondur ilgiyle izleniyor. Funda Eryiğit, oyunda Alannah karakterine hayat verirken, Hazar Ergüçlü ise Fianna karakterinde güçlü bir performans sergiliyor. İkilinin etkileyici sahne performanslarına, babaları Peter Devlin karakteriyle usta oyuncu Hidayet Erdinç eşlik ediyor. Sinema ve televizyondaki başarılarıyla adından söz ettiren Eryiğit ve Ergüçlü, Timsah Ateşi ile tiyatro sahnesinde de unutulmaz bir iz bırakıyor. Kara-komediyi dramatik bir derinlikle harmanlayan oyun, dört sezondur izleyicilere çok yönlü ve etkileyici bir deneyim sunuyor. Timsah Ateşi sezonun bu son gösterimiyle, 27 Mayıs Salı günü Leyla Gencer Opera ve Sanat Merkezi’nde tiyatroseverlerle buluşmaya hazırlanıyor. Oyunun biletlerine ise Biletix, Passo, Biletinial ve Bubilet’den ulaşılabiliyor. KÜNYE"
sanat,'Faik Şenol: Şehrin Hafızası' sergisi Taksim Sanat'ta,https://www.haberturk.com/faik-senol-sehrin-hafizasi-sergisi-taksim-sanat-ta-3792651,"İstanbul Büyükşehir Belediyesi iştiraklerinden Kültür AŞ, usta fotoğrafçı Faik Şenol’un eserlerine ev sahipliği yapıyor. İBB Kültür AŞ’nin kamusal sergi alanı olan Taksim Sanat’ta ziyarete açılan “Faik Şenol - Şehrin Hafızası” sergisi, sanatseverlere İstanbul’un tarihine tanıklık etme fırsatı sunan özel bir yolculuk vadediyor. “Faik Şenol - Şehrin Hafızası” sergisi, İstanbul’un geçmişinde saklı kalmış anıları gün yüzüne çıkarıyor. Bu kareler, yalnızca geçmişi belgelemiyor aynı zamanda İstanbul’un ruhunu, kimliğini ve değişen yüzünü bugüne taşıyor. Şenol’un İstanbul Büyükşehir Belediyesi Kültür AŞ arşivinde yer alan fotoğraf arşivi, izleyiciyi geçmişin İstanbul’unda görsel bir yolculuğa çıkarırken, bugünün gözünden o dönemi yeniden keşfetme imkânı sunuyor. Sergi hem fotoğraf sanatına hem de İstanbul’un büyüleyici tarihine ilgi duyanlar için adeta bir davet ve görsel şölen niteliği taşıyor. Faik Şenol: Şehrin Hafızası sergisi; İstanbul, sanat ve fotoğraf tutkunları için kaçırılmayacak bir fırsat. Sergiyi, Taksim Metrosu -1. katta bulunan Taksim Sanat’ta ücretsiz olarak ziyaret edebilirsiniz."
sanat,Max Richter İstanbul Caz Festivali için Türkiye'ye geliyor,https://www.haberturk.com/max-richter-istanbul-caz-festivali-icin-turkiye-ye-geliyor-3792648,"İstanbul Kültür Sanat Vakfı (İKSV) tarafından, Garanti BBVA sponsorluğunda gerçekleştirilecek 32. İstanbul Caz Festivali, 1-17 Temmuz tarihleri arasında cazın önde gelen isimlerini ve güncel müziğin yıldızlarını müzikseverlerle bir araya getirecek. Max Richter ilk kez İstanbul’da 3 Temmuz Perşembe, 21.00 | Harbiye Cemil Topuzlu Açık Hava Tiyatrosu Klasik müzik geleneğini elektronik altyapıyla birleştirerek yarattığı devrimci tarzıyla,Neo-klasik aktivist, truva atı veya ikonoklast gibi nice benzetmenin öznesi olan besteci ve piyanist Max Richter, bu yaz 32. İstanbul Caz Festivali’nde İstanbullu izleyicilerle buluşuyor.Shutter Island,Arrival,The Last of Us,The Leftovers,Black Mirrorgibi sinema, televizyon ve sahne projeleriyle de tanınan Max Richter, modern zamanlarınen sevilen ve en etkili bestecileri arasındasayılıyor. Irak Savaşı’na karşı bir protesto niteliğindekiThe Blue Notebooks,Richter’ın hem kendi kariyeri hem de klasik müzik dünyasında çığır açtı. Suriye iç savaşından doğan sığınmacı kriziniExilesile ele aldı;Voicesalbümü için İnsan Hakları Evrensel Bildirgesi’nin maddelerini yüzlerce kişi, farklı dillerde seslendirdi. Dijital platformlarda tüm zamanların en çok dinlenen klasik müzik kaydı olan ve Richter’ın magnum opus’u kabul edilen ambient albümüSleep(2015), “daha yavaş bir yaşam temposu için” bir manifestoydu. Son albümü, zıtlıklar arasında bir uyum arayışının ürünüIn A Landscape, elektronik ve akustik, insan ve doğa, yaşamın büyük soruları ve küçük keyiflerini belki de yalnızca müziğin başarabileceği bir huzurla uzlaştırıyor.The Blue Notebooksile başlayan protesto,In A Landscapeile yerini uyuma bırakıyor. Max Richter,3 Temmuz PerşembeakşamıHarbiye Cemil Topuzlu Açık HavaTiyatrosu’nda, bu iki albümünden bestelerini seslendirecek."
sanat,'RuptuR' projesi CRR Konser Salonu'nda,https://www.haberturk.com/ruptur-projesi-crr-konser-salonu-nda-3792473,"Deneysel caz, çağdaş müzik ve post-rock arasında sınırları zorlayan Fransız topluluk Caravaggio, Avrupa’nın en köklü perküsyon topluluklarından Strasbourg Percussions ile, yedi müzisyen ve elektronik/akustik enstrümanlardan oluşan dev bir ses makinesiyle 27 Mayıs Salı akşamı İstanbul Büyükşehir Belediyesi (İBB) Cemal Reşit Rey (CRR) Konser Salonu’nda “RuptuR” başlıklı sahne projesini gerçekleştirecek. RuptuR, müzik ile sahne sanatlarını tekil bir performansta buluşturan büyük ölçekli bir yapı. Besteciler Benjamin de la Fuente ve Samuel Sighicelli tarafından tasarlanan bu kolektif yapıt, elektronik dokular, ışık ve perküsyonun bütüncül bir akışla iç içe geçtiği dört bölümlük bir ses evreni yaratıyor. Her bölüm, yaklaşık 17 dakika süren kesintisiz bir devinimle, izleyiciyi tek bir organizmaya dönüşen bu müzikal makinenin içine davet ediyor. Performansta Caravaggio’yuBruno Chevillon(elektro bas, elektronikler),Benjamin de la Fuente(keman, elektro gitar),Éric Échampard(davul, elektronik pad) veSamuel Sighicelli(elektro org, analog synthesizer, sampler) temsil ederken; Strasbourg Percussions kadrosundaThéo His-Mahier,Lou Renaud-Baillyve İstanbul doğumlu perküsyon sanatçısıEmil Kuyumcuyanyer alacak. Işık tasarımıChristophe Schaeffer, ses tasarımıVanessa Court, teknik koordinasyon iseLaurent Fournaiseimzası taşıyor."
sanat,Engelsiz Filmler Festivali başlıyor,https://www.haberturk.com/engelsiz-filmler-festivali-basliyor-3792641,"Puruli Kültür Sanat tarafından on üçüncü kez gerçekleştirilecek Engelsiz Filmler Festivali, 23-29 Mayıs tarihleri arasında Ankara'da Goethe-Institut’te izleyicilerle buluşacak. Tüm gösterim ve etkinliklerin ücretsiz olarak takip edilebileceği festival; görme, işitme ve ortopedik engeli olan sinemaseverler için erişilebilir olarak düzenleniyor. Kısa Film Yarışması’nda 13 Ülkeden 15 Film Yarışıyor Kısa film üretiminin gelişimine katkıda bulunmayı ve tüm dünyadan nitelikli örnekleri festival izleyicisi ile erişilebilir olarak buluşturmayı amaçlayan Kısa Film Yarışması’na bu yıl konu sınırlaması olmaksızın; kurmaca ve animasyon türünde, süresi 20 dakikayı aşmayan 36 ülkeden 165 kısa film başvurdu. Sinema yazarı Öykü Sofuoğlu, sinema yazarı Hasan Nadir Derin ve kurgucu Baran Bozdağ’dan oluşan seçici kurul 13 ülkeden toplam 15 filmi yarışma programına dahil etti. Engelsiz Filmler FestivaliKısa Film Yarışması’nda;Lam Can-zhao’nunBir Yaz Sonu Şiiri(A Summer’s End Poem),Magda Adamowicz’inBugün Tüm İsteğim(All I Want Today),Mahtab Pishghadam’inDerinde(Inside),Dilsu Atalay’ınDerlemek, Dolaşmak(Collected, Intertwined),Mehveş Topçuoğlu’nunEko(Echo),Vlad Bolgarin’unGüneşin Altında(Place Under the Sun),Houcem Slouli'ninKaranlığın Üç Tonunda(In Three Layers of Darkness),Kim Woonyoung’unKuş(Bird),Alejandro Bordier'inMayısın Son Pazarı(The Last Sunday in May),Cansu Baydar'ınNeredeyse Kesinlikle Yanlış(Almost Certainly False),Philip Szporer’inMerhamet(Mercy),Hatem Emam'ın Sen Tavşan mısın? (Are You a Rabbit?),Luke J. Salewski'ninSesli Betimleme(Audio Description),Mahdi Hadizadeh'inSoygun Hikâyesi(The Story of a Theft),Faye Shu'nunYapraklar(Foliage) filmleri yer alıyor."
sanat,Laodikeia ve Tripolis kazılarına destek,https://www.haberturk.com/is-bankasindan-laodikeia-ve-tripoliskazilarina-destek-3792531,"Birçok medeniyete tarih boyunca ev sahipliği yapan Anadolu, arkeolojik açıdan insanlığın binlerce yıllık geçmişine de ışık tutuyor. Türkiye İş Bankası, ülkemizin arkeolojik varlığının gün yüzüne çıkarılması, korunmaya alınarak dünya mirasına kazandırılması amacıyla bilim insanlarının yürüttükleri uzun soluklu kazı projelerini destekliyor. Son olarak Denizli’deki iki önemli antik kentte kazı çalışmalarına katkı sunmaya başlayan Banka, Laodikeia Antik Kenti’nde Prof. Dr. Celal Şimşek başkanlığında, Tripolis Antik Kenti’nde Prof. Dr. Bahadır Duman başkanlığında yürütülen bilimsel kazı ve araştırmalara 5 yıl boyunca destek sağlayacak. Suat Sözen: “Ülkemizin dünya mirasına sunduğu ve sunacağı katkıların zenginliğini her seferinde yeniden görüyoruz” İş Bankası Genel Müdür Yardımcısı Suat Sözen, konuya ilişkin açıklamasında, kadim uygarlıkların izini sürerek ülkemizin ve dünyanın zengin kültürel mirasına katkı sağlayan arkeolojik çalışmaların önemine işaret ederek, bu uzun soluklu çalışmaların yoğun emek ve çabalarla sürdürüldüğünü vurguladı. İş Sanat aracılığıyla uzun süredir destek verdikleri arkeolojiyi kurumsal sosyal sorumluluk alanlarından biri olarak gördüklerinin altını çizen Sözen, şöyle devam etti:"
sanat,Uyku ve hayal gücü arasında bir konser deneyimi: Sleepover,https://www.haberturk.com/dasdas-ta-uyku-ve-hayal-gucu-arasinda-bir-konser-deneyimi-sleepover-3792523,"Sanatçı Emiran’ın alışılagelmiş konser anlayışının ötesine geçen, katılımcıların tek kişilik yataklara uzanarak deneyimlediği, gece yarısından sabahın ilk ışıklarına kadar süren Sleepover başlıklı 7 saatlik konseri için 90 müziksever DasDas'ta buluştu. 17 Mayıs'ta gerçekleştirilen ve yedi tematik bölümden oluşan performansta Emiran, müziği bir farkındalık aracına dönüştürerek izleyicilere sıra dışı bir bilinç ve algı deneyimi yaşattı. Etkinliğin yaratıcısı Emiran Sleepover’ı şu sözlerle tanımladı: “Günümüzün sürekli bağlantıda ve uyaranlarla dolu hayatında, kendimizle baş başa kalabildiğimiz tek an belki de uykuya dalmadan hemen önceki o kısa zaman dilimi. Sleepover, zihnin sessizleştiği o anlara müzikle eşlik ederek yalnızlığı ortak bir deneyime dönüştürmek için tasarlandı. Birlikte ama içimize dönük, biraz daha sakin ve biraz daha farkında olmak için. İlk kez hayata geçirdiğim bu proje, benim müzikal kompozisyonumun yanında katılımcıların her birinin kendi katkılarıyla, kolektif bir şekilde evrildi. Performans sırasında, müziğe kendi dünyasında nasıl eşlik edeceğine kendi karar veren, dans eden, uyuyan, resim çizen veya meditasyon yapan birçok farklı dinleyiciyle karşılaştım. Alışılmış konserlerimin dışında dinleyicilere kendilerini ifade edebilecekleri bir alan açan bu performans, benim için de yepyeni bir deneyimdi.”"
sanat,English Teacher İstanbul'a geliyor,https://www.haberturk.com/english-teacher-istanbul-a-geliyor-3792326,"Programı, organizasyonu ve diğer tüm detaylarıyla müzik severlere unutamayacakları bir deneyim yaşatmak felsefesiyle ve +1’in katkılarıyla hayata geçirilen Pozitif Vibrations serisi 22 Haziran’da başlıyor. Festival bu yıl Los Angeles çıkışlı indie pop grubu Foster the People, Fifa 21’de çalan şarkısı “Don’t Turn Around” ile ünü geniş kitlelere yayılan Biig Piig, Mercury ödüllü indie rock grubu English Teacher ve elektronik müzikle piyanoyu buluşturan Mezerg’i Bonus Parkorman’da ağırlayacak. Leeds Conservatoire'da öğrenciyken tanışarak birlikte müzik yapmaya başlayan dört üyeden oluşan English Teacher; Pozitif Vibrations’ta İstanbullu müzikseverlerle buluşacak. 2021'de çıkardıkları ""R&B"" adlı single ile müzik dünyasında ses getiren, ilk EP'leri “Polyawkward” ile kendilerine has, çok katmanlı ve estetik bir müzik dili oluşturan grup, Glastonbury ve Leeds gibi büyük festivallerde sahne aldı. TIME dergisi, 2023'teki ""Nearly Daffodils"" şarkılarını yılın en iyi 10 şarkısından biri seçti. Grubun hem kişisel hem politik temaları işleyen ilk albümleri “This Could Be Texas”, 2024 Mercury Prize'a aday gösterilmiş ve kazanmıştı."
sanat,Galataport'ta Boğaz’a nazır caz konserleri,https://www.haberturk.com/galataport-ta-bogaza-nazir-caz-konserleri-3792323,"İstanbul Boğazı’nın kalbini cazın tüm renklerine boyamak üzere yola çıkan Galataport İstanbul; Galataport Jazz’ın ikincisini 14-15 Haziran’da Doğuş Meydanı’nda gerçekleştirilecek. Herkesin katılımına açık ve ücretsiz olarak düzenlenecek Galataport Jazz’da, müzikseverler açık havada Boğaz’a nazır caz dünyasının önemli isimlerini izleme şansı yakalayacak. 14 Haziran’da açılış konseri ünlü caz sanatçısı Selen Beytekin tarafından gerçekleştirilirken; söz yazarı, gitarist ve prodüktör Oscar Jerome ve İngiliz besteci, piyanist, şair ve oyuncu kimliğiyle sınırları aşan Benjamin Clementine, etkileyici performanslarıyla muhteşem bir akşama imza atacak. GalataportJazz’ın ikinci gününe başlangıcı, QueensCollege’da caz efsanesi Sheila Jordan’dan eğitim alıp okulun ilk Türk mezunu olmasıyla tanınan Elif Çağlar yaparken, Britanya caz sahnesinin güçlü ismi Emma Smith müzik ziyafetine devam edecek. Kapanışta ise dünyanın en yetkin bas gitaristi ve bestecilerinden, Grammy ödüllü Richard Bona dinleyicilere unutulmaz anlar yaşatacak. Galataport İstanbul Pazarlama Genel Müdür Yardımcısı Mehmet Bali, festivalin basın toplantısında ""Galataport Jazz'ın herkesin katılımına açık ve ücretsiz olmasını da çok önemsiyoruz"" dedi. Caz sanatçısı Selen Beytekin, ""Galataport Jazz ile rengarenk dünyamızı beraber yaratacağız. Katılımcıların uluslararası nitelikte dinleyeceği ücretsiz konserler, yaratıcı etkinlikler ve müziğin birleştiriciliği ile iç içe olacağımız festival 14-15 Haziran’da bizi bekliyor!” diye konuştu."
sanat,İktisadi Bağımsızlık Müzesi’nden 19 Mayıs’a özel Atatürk Portreleri sergisi,https://www.haberturk.com/iktisadi-bagimsizlik-muzesinden-19-mayisa-ozel-ataturk-portreleri-sergisi-3792056,"Başkentin kültür sanat hayatına önemli katkılar sunan İktisadi Bağımsızlık Müzesi, genç ressam Emirhan Bıçakcı’nın 19 Mayıs Atatürk’ü Anma, Gençlik ve Spor Bayramı’na özel olarak hazırlanan “Atatürk Portreleri” isimli sergisini sanatseverlerle buluşturdu. 16 Mayıs-11 Ağustos 2025 tarihleri arasında ziyaret edilebilecek sergide, sanatçının yağlıboya, karakalem ve karışık teknikle ürettiği eserler yer alıyor. Sanatçının; yağlıboya, karakalem ve karışık teknikle hazırladığı portrelerin yer aldığı sergi, Atatürk’ün gençliğe olan inancının sanatla bütünleşen temasını izleyiciyle buluşturuyor. Bıçakcı’nın üniversite yıllarında gördüğü büyük bir Atatürk portresinden esinlenerek başladığı çalışmalar, figüratif anlatımla derinlikli bir görsel deneyim sunuyor. Habertürk’e konuşan Bıçakcı sergiyle ilgili şunları söyledi: “Atatürk Portreleri sergisinin ilk fikri, üniversite ikinci sınıftayken ortaya çıktı. Bir hocamın odasındaki Atatürk portresiyle özdeşleştiğim anda, o portredeki sessizliği kendi tuvalime aktarma ihtiyacı hissettim. Bu serginin ilk eseri olan ‘Samsun’ bu şekilde ortaya çıktı. Mustafa Kemal Atatürk’ün 'Bütün ümidim gençliktedir!' sözü, bende derin bir iz bırakmıştır. Sanat anlayışımın temel taşlarından biri haline gelen bu söz doğrultusunda, ‘Samsun’ adlı eserimde Atatürk’ü, gençlerin arkasında dağ gibi duran, onlara bir dayanak olan bir şekilde resmettim.”"
sanat,Anadolu’nun Bitki Mirası” sergisi Salt Beyoğlu’nda,https://www.haberturk.com/anadolunun-bitki-mirasi-sergisi-salt-beyoglunda-3792063,"Salt’ın yeni sergisi Anadolu'nun Bitki Mirası, Türkiye’den 47 bitki ressamının 80 çalışması aracılığıyla Anadolu coğrafyasında binlerce yıldır insanla etkileşim hâlinde olan bitkilere odaklanıyor. Seçkide tarımı yapılan tahıllar, sebze ve meyve gibi tarla ürünleri ile gıda, şifa veya farklı amaçlarla kullanılan bitki türleri yer alıyor. Sanatçıların detaylı gözlemleriyle çizime aktarılan bu türler, Anadolu’nun kendine özgü renk, doku, tat ve kokularını şekillendiren ortak mirasın tanıkları olarak sunuluyor. Seçki, iklim krizi ile tarımsal çeşitliliği tehdit eden sanayileşmiş üretim modelleri karşısında yerel bitki türlerinin taşıdığı genetik ve kültürel mirası görünür kılmayı amaçlıyor. Bu mirasın korunmasının biyoçeşitlilik ve gıda güvenliği açısından yaşamsal önemini vurguluyor. Sergi, çizimlerin yanı sıra herbaryum örnekleri, tarihsel belgeler, nadir eserler gibi muhtelif kaynakları içeriyor. Geçmişten günümüze bitki bilimi ve ressamlığıyla uğraşanların çalışmalarını bir araya getirerek, botanik illüstrasyonların bilimsel bilgi üretimi ve birikimindeki rolünü de ortaya koyuyor."
sanat,'Renklerin Yolculuğu' için son gün 25 Mayıs,https://www.haberturk.com/renklerin-yolculugu-icin-son-gun-25-mayis-3792051,"İstanbul Modern’in, Türkiye’de fotoğrafın ustalarına odaklandığı sergilerden “İzzet Keribar: Renklerin Yolculuğu” 25 Mayıs’ta sona eriyor. Sergide, sanatçının 1950’lerden günümüze uzanan çalışmalarından kapsamlı bir seçki yer alıyor. Keribar’ın Türkiye ve dünyanın çeşitli bölgelerine yaptığı seyahatlerde çektiği fotoğraflardan oluşan sergi, izleyicileri farklı zaman ve mekânlarda renkli bir yolculuğa davet ediyor. Sanatçının fotoğrafa başlangıcına referans veren İstanbul ve Güney Kore fotoğrafları başta olmak üzere, 1980’lerde fotoğrafa dönüşünden itibaren günümüze kadar uzanan çalışmaları Türkiye’de ilk kez bir müze çatısı altında bir araya geliyor. Renk, ışık, doku ve grafik unsurlar gibi biçimsel ögeleri öne çıkaran seçki, sanatçının yıllar içindeki değişen tarzını da gözler önüne seriyor. Sponsorluğunu Burgan Bank’ın, küratörlüğünü İstanbul Modern Küratör ve Fotoğraf Bölümü Yöneticisi Demet Yıldız Dinçer’in üstlendiği sergide, Keribar’ın seyahat ettiği ülkelerdeki manzara ve portre fotoğraflarından oluşan renkli kareler de yer alıyor."
sanat,Hikâyelerle İstanbul Şarkıları AKM'de,https://www.haberturk.com/hikyelerle-istanbul-sarkilari-akm-de-3792066,"“Hikâyelerle İstanbul Şarkıları” adlı bu özel projede, İstanbul’un belleğine kazınmış eserler, usta sanatçıların yorumlarıyla yeniden hayat buluyor. 21 Mayıs saat 20.30’da AKM Tiyatro Salonu’nda Neyzen Burcu Karadağ, İstanbul’un ruhunu notalara dökerken, usta oyuncu Altan Erkekli, şarkıların arasına dokunan hikâyeleriyle izleyicileri geçmişin İstanbul’una doğru zamanın içinde bir yolculuğa çıkaracak. Bu yolculukta Zeynep Bektaş duygulara dokunan sesiyle, Ozan Sarıboğa şehrin ruhunu notalara piyanosuyla ve Erkan Kanat ise İstanbul’un sesini perküsyonuyla dinleyenlere yansıtacak. Onur Cicin ise kanunuyla İstanbul’un zarafetini müzikseverlerle buluşturacak. Gecenin repertuvarında ise “İstanbul’dan Üsküdar’a Yol Gider”den, “Yedikule”ye, “Uzun İnce Bir Yoldayım”dan İstanbul sokaklarına uzanan unutulmaz eserler yer alacak."
sanat,'Yapay Zekâdan Yayıncılığa' sohbeti Pera Müzesi'nde,https://www.haberturk.com/yapay-zekdan-yayinciliga-sohbeti-pera-muzesi-nde-3792061,"Suna ve İnan Kıraç Vakfı Pera Müzesi, Atlas Publishing Lab iş birliğiyle düzenlediği “Yazar Editör Sohbetleri” serisinin Mayıs etkinliğinde, teknoloji ve yayıncılık dünyasının iki önemli ismini bir araya getiriyor. Yapay zekâ ve gelecek vizyonu konularında küresel ölçekte öncülük etmiş teknoloji lideri Ayşegül İldeniz ile Doğan Kitap Yayın Direktörü Cem Erciyes’in katılımıyla gerçekleşecek etkinlikte, İldeniz’in ilham verici kariyeri ve teknoloji alanındaki birikimi üzerine bir söyleşi gerçekleştirilecek. 27 Mayıs Salı saat 18.00’de Pera Müzesi Oditoryumu’nda gerçekleşecek programda konuşmacılar, Ayşegül İldeniz’in Doğan Kitap’tan yayımlanan kitaplarında da yer bulan ilham verici kariyerini, teknoloji alanındaki deneyimlerini ve geleceğe dair öngörülerini paylaşacak. Sohbet, aynı zamanda yayıncılık ve içerik üretimi perspektifinden bu alanlara nasıl yaklaşılabileceğine dair bir fikir alışverişine de zemin hazırlayacak. Pera Müzesi Oditoryumu’ndaki etkinlik ücretsiz olarak gerçekleşecek."
sanat,'Gilgameş Operası' Dünya Prömiyerini AKM'de gerçekleştirdi,https://www.haberturk.com/gilgames-dunya-promiyerini-yapti-3791994,"İstanbul Devlet Opera ve Balesinin (İDOB) sahnelediği 'Gilgameş Operası'nın, dünya prömiyeri 16. Uluslararası İstanbul Opera ve Bale Festivali'nde sanatseverlerle buluştu. Atatürk Kültür Merkezi'nde (AKM) sahnelenen eser, sanatseverler tarafından dakikalarca ayakta alkışlandı. İnsanlığın ilk yazılı destanı Gılgamış'ı anlatan 'Gilgameş Operası' dünya prömiyerini dün akşam AKM'de gerçekleştirdi. İstanbul Devlet Opera ve Balesi tarafından prömiyeri gerçekleştirilen Gilgameş Operası, Kültür ve Turizm Bakanlığı Devlet Opera ve Balesi tarafından düzenlenen 16. Uluslararası İstanbul Opera ve Bale Festivali kapsamında sanatseverlerle ilk kez buluştu. Eser, sanatseverler tarafından büyük ilgi gördü ve dakikalarca ayakta alkışlandı. Caner Akın’ın teknoloji ile sahne tekniklerini harmanladığı eserde İstanbul Devlet Opera ve Balesi Orkestrası’nı İbrahim Yazıcı yönetti. Dekor tasarımı Efter Tunç, kostüm tasarımı Gizem Betil, Işık tasarımı Cem Yılmazer, video tasarımı Aisha Hajiyeva, koreografisi Deniz Özaydın imzalı eserde, İDOB Korosu’nun şefi Volkan Akkoç oldu. Prömiyerde; 'Hikayeci' Hüseyin Likos, 'Gilgameş' Alican Güçoğlu, 'Enkidu' Yılmaz Berkay Günay, 'Ninsun' Aylin Ateş, 'Şamaş' Burak Bilgili, 'İştar' Şebnem Ağrıdağ Kışlalı, 'Anu' Gökhan Ürben, 'Antum' Asude Karayavuz, 'Enlil' F. Kılıç Aslan, 'Humbaba' Melike Manav Yalçın, 'Alto Solo' Nursel Dinler Yazman, 'Halktan Bir Kadın' Neslişah Pekin, 'İştar Kızı' Burcu Soysev, Berin Kocabaşoğlu, 'Siduri' Merve Topaldemir, 'Soprano Hikayeci' Pınar T. Koç, 'İrnina' Zeynep Halvaşi, 'Gelin' Buket Polat, 'Damat' Agit İşcan, 'Yılan' Ecem Ovat, 'A Düşünce Hayali' Emre Güngör, 'B Düşünce Hayali' Mualla Dedemen, 'C Düşünce Hayali' Banu Ergün, 'D Düşünce Hayali' Ahmet Baykara, 'Ut Napiştim' Alper Saldıran sahnedeydi."
sanat,"Ahmed Adnan Saygun'un anısına, Saygun'a Saygı",https://www.haberturk.com/ahmed-adnan-saygun-un-anisina-saygun-a-saygi-3791756,"İstanbul Devlet Opera ve Balesi'nden (İDOB) yapılan açıklamaya göre, Türk müziği geleneğini, modern Batı müziğiyle buluşturmuş, Cumhuriyet dönemi çağdaş Türk besteciliğinin öncüsü, eğitmen ve orkestra şefi olarak Türk müziği tarihindeki yerini alan Ahmed Adnan Saygun'un anısına düzenlenen konser, Kadıköy Belediyesi Süreyya Opera Sahnesi'nde gerçekleştirildi. Türk müziğinin önemli değerlerinden Saygun'un anısını yaşatmak amacıyla düzenlenen konser, Saygun'un özgün müzik dilini ve sanatsal mirasını daha geniş bir kitleyle buluşturmayı hedefledi. Konserde, Adnan Saygun'un Türk halk müziği motiflerini modern orkestrasyonlarla harmanladığı besteler, İDOB solistleri ve orkestra sanatçıları tarafından seslendirildi. Solist sanatçılar mezzosoprano Aylin Ateş ve bariton Alper Göçeri, piyanoda İbrahim Yazıcı, kemanda Özgecan Günöz ve yaylı sazlar dörtlüsü Murat Erginol, Asaf Öksüz, Verda Gül ve Burak Ayrancı konserde sahne aldı."
sanat,Çocuk Filmleri Festivali Manisa'da,https://www.haberturk.com/cocuk-filmleri-festivali-manisa-da-3791483,"Türkiye Sinema ve Audiovisüel Kültür Vakfı (TÜRSAK) tarafından 2004 yılından bu yana her yıl düzenlenen; çocuklara sinema sevgisini aşılamayı ve yaratıcı potansiyellerini ortaya çıkarmayı hedefleyen 21. TÜRSAK Çocuk Filmleri Festivali, Manisa’daki küçük izleyicilere 17 Mayıs’ta kapılarını açacak. 21 Mayıs’a kadar sürecek olan etkinlik, çocuklara sinema sevgisini aşılamayı amaçlıyor. T.C. Kültür ve Turizm Bakanlığı Sinema Genel Müdürlüğü desteğiyle, Türkiye Kültür Yolu Festivali kapsamında düzenlenecek festival Manisa’da “Forum Magnesia Avm Cinens Sinemaları”nda minik sinemaseverlerle buluşacak. Beş gün boyunca sürecek olan festival, çocuklara özel seçilmiş film gösterimlerine ev sahipliği yapacak. Film gösterimlerinin yanı sıra festival; oyunculuk, yönetmenlik, yazarlık ve sosyal medya içerik üretimi gibi farklı alanlarda atölyelerle minik sinemaseverlere eğitici bilgiler sunulmasını sağlayacak. Festival kapsamında gerçekleştirilecek atölyeler ile çocuklar hem eğlenecek hem de sanatsal becerilerini geliştirme fırsatı bulacak. Birbirinden Keyifli Filmler Minik Sinemaseverlerle Buluşacak"
sanat,"Son Durak sinemada, sahnede Kadın Kafası! İşte kültür sanat ajandası",https://www.haberturk.com/video/eglence/izle/son-durak-sinemada-sahnede-kadin-kafasi-iste-kultur-sanat-ajandasi/882400,"Bu hafta vizyona giren filmler arasında Son Durak: Kan Bağı öne çıkıyor. Serinin altıncı filmi sürekli tekrar eden şiddet dolu bir kabusla uyanan üniversite öğrencisi Stefanie'nin hikâyesini konu alıyor. Komedi filmi Sıcak Büfe'de sıradan görünen hayatların bir gecede değişmesi konu ediniyor. 19 Mayıs Atatürk'ü Anma, Gençlik ve Spor Bayramı'nda çocukları Haydi Tut Elimi filmi bekliyor. Diğer yabancı film seçenekleri arasında Ayak Takımı ve Hurry up Tomorrow filmleri bulunuyor. İrfan Kangı'nın yazdığı ve yönettiği iki perde komedi Kadın Kafası 20 Mayıs'ta Kartal Sanat Tiyatrosu Salonu'nda seyirci ile buluşacak. 16–23 yaş arasındaki 21 genç müzisyen, 17 Mayıs Cumartesi akşamı saat 20.00'de İstanbul Büyükşehir Belediyesi Cemal Reşit Rey Konser Salonu'nda gerçekleşecek 'Gençlik Bayramı Özel Konseri'nde sanatseverlerle olacak. İkilik kavramı üzerinden şekillenen bir diyalog inşa etmeyi amaçlayan Dualite adlı grup sergisi 13 bağımsız sanatçının katılımıyla 15 Mayıs–29 Haziran tarihleri arasında Loft Art'ta görülebilecek. Haftanın kültür sanat ajandasını Haberturk.com Yazı İşleri Koordinatörü Kadir Kaymakçı, Bilge Tunçer'e değerlendirdi."
sanat,Deneyim Müzelerinden öğrencilere özel indirim,https://www.haberturk.com/deneyim-muzelerinden-ogrencilere-ozel-indirim-3791479,"En son teknolojilerle hayata geçirilen, ödüllü müzeler Ayasofya Tarih ve Deneyim Müzesi ile Efes Deneyim Müzesi, Müzeler Haftası ve Kurban Bayramı’nı kapsayan özel kampanyasıyla öğrencilere unutulmaz bir deneyim sunuyor. İlkokuldan üniversiteye 6-22 yaş arası öğrenciler, tarih ve kültür mirasını konu alan deneyim müzeciliğinin Türkiye ve dünyadaki ilk örnekleri olan müzeleri, 16 Mayıs – 16 Haziran 2025 tarihleri arasında yüzde 50 indirimle keşfetme fırsatı bulacak. DEM Müzecilik tarafından geliştirilen ve işletilen bu iki ödüllü müzede kullanılan teknolojilerle, kültürel miras; duygusal bağ kurduran, yaşayan bir deneyim haline geliyor. Ziyaretçilere geçmişi yalnızca göstermediklerini aynı zamanda hissettirdiklerini söyleyen DEM Müzecilik CEO’su Eda Bildiricioğlu, bu dönüşümün toplumun bütün kesimlerinde tarihe olan ilgiyi artırırken, özellikle dijital dünyanın içine doğmuş yeni kuşakların öğrenme ve algılama biçiminde önemli bir yer tuttuğunu söylüyor. Tarihin kalbinde sürükleyici bir deneyim: Ayasofya Tarih ve Deneyim Müzesi İstanbul’un kalbi Sultanahmet’te Defter-i Hakani Nezareti binasında yer alan Ayasofya Tarih ve Deneyim Müzesi, ziyaretçilerini Ayasofya’nın kuruluşundan günümüze uzanan büyüleyici bir hikâyeye ortak ediyor. Tarihi dokuyu modern teknolojilerle ve hikâye anlatıcılığı ile harmanlayarak ziyaretçilerini zamanda bir yolculuğa çıkaran müze, Bizans’tan Osmanlı’ya uzanan etkileyici bir deneyim sunuyor. Müzede, teknoloji desteğiyle hayata geçirilen sanat eserleri de sergileniyor. Büyük usta Mimar Sinan’ın mapping tekniğiyle yansıtılan ve 12 bin küpten oluşan enstalasyonu ile Ayasofya Camii’ni boyutlu olarak gösteren “sonsuzluk aynaları” sanat, tarih ve teknolojinin buluştuğu etkileyici örnekler arasında yer alıyor."
sanat,Caz ve funk tromboncusu Nils Landgren İzmir'de,https://www.haberturk.com/caz-ve-funk-tromboncusu-nils-landgren-izmir-de-3791472,"Olten Filarmoni Orkestrası’nın sezon finali konserinin özel konuğu, vokali ve trombonuyla dünya çapında büyük bir hayran kitlesine sahip olan efsane caz ve funk sanatçısı Nils Landgren olacak. Sesi ve sahne karizmasıyla olduğu kadar kırmızı trombonuyla da tanınan Landgren, sahnelerdeki etkileyici duruşuyla “The Man with the Red Horn” lakabını taşıyor. Landgren, kendine özgü vokal tarzı, eşsiz trombon tekniği ve sahne enerjisiyle, caz ve funk müziğinin zengin tınılarını İzmir’deki sanatseverlerle buluşturacak. 21 Mayıs Salı akşamı saat 20.30’da Ahmed Adnan Saygun Sanat Merkezi’nde gerçekleşecek konserde Nils Landgren, Robert Mehmet İkiz ve Hans Andersson ile caz üçlüsü olarak sahne alacak. Konserin ikinci bölümünde Nils Landgren’e funk ve caz parçalarından oluşan bir repertuar ile Jurjen Hempel yönetiminde Olten Filarmoni Orkestrası eşlik edecek. Konserin biletleri bilet.oltensanat.com. üzerinden satışa çıktı."
sanat,AKM'de 19 Mayıs'a özel programlar sanatseverlerle buluşacak,https://www.haberturk.com/akm-de-19-mayis-a-ozel-programlar-sanatseverlerle-bulusacak-3791451,"AKM'den yapılan açıklamaya göre, İstanbul Devlet Senfoni Orkestrası, DenizBank Konserleri kapsamında 19 Mayıs'a Özel Konser verecek. Türk Telekom Opera Salonu'nda yarın gerçekleştirilecek konserde, orkestrayı Murat Cem Orhan yönetecek. Genç solistlerin de sahne alacağı konserde, flütte Ayben Sever ve Aygül Yeniev, piyanoda Efe Şen, kemanda Nil İpek Şabi ve Yağmur Tuna, fagotta Selin Akin yer alacak. Konser programında Saverio Mercadante, Gioacchino Rossini, Camille Saint-Saens, Frederic Chopin ve Jules Auguste Demersseman'ın da aralarında bulunduğu ünlü bestecilerin eserleri yorumlanacak. Devlet Opera ve Balesi Genel Müdürlüğünün genç sanatçı adaylarını desteklemek amacıyla gerçekleştirdiği Genç Yetenek Taraması ile keşfedilen gençler, 19 Mayıs'ta AKM'de konser verecek. Gençlerin hayallerine ulaşmasına katkı sunmak için oluşturulan projede, geleceğin sanatçıları ilk kez seyircilerin karşısına çıkacak. GSGM VE DHDT'DEN ORTAK KONSER Güzel Sanatlar Genel Müdürlüğü (GSGM) ve Devlet Halk Dansları Topluluğu (DHDT) sanatçıları, 19 Mayıs'ta Gençlik Bayramı'na özel hazırladığı konserle AKM'de dinleyicilerle bir araya gelecek."
sanat,'Evlilikte Ufak Tefek Cinayetler' Trump Sahne'de,https://www.haberturk.com/evlilikte-ufak-tefek-cinayetler-trump-sahne-de-3791364,"Dolunay Soysert ve Bülent İnal’ın çarpıcı performanslarıyla dikkat çeken “Evlilikte Ufak Tefek Cinayetler”, perde açmaya hazırlanıyor. Eric-Emmanuel Schmitt tarafından kaleme alınan, Ersin Umut Güler’in rejisiyle sahnelenen oyun, 22 Mayıs’ta Trump Sahne’de, 29 Mayıs’ta ise Leyla Gencer Opera ve Sanat Merkezi’nde İstanbul seyircisiyle buluşacak. Sırların, yalanların ve tehlikeli oyunların gölgesinde evlilik kurumunun çatışmalarla örülü yüzünü sahneye taşıyan “Evlilikte Ufak Tefek Cinayetler”, bir çiftin geçmişi ve gerçekleri arasında soluksuz bir hesaplaşmayı anlatıyor. Oyunun estetik soyutlamalardan ve çağdaş sanat pratiklerinden ilham alan sahnelemesi, bilinçdışının kaygan zemini üzerindeki evliliği bir labirent ve eksik parçalarını arayan bir deneyime dönüştürüyor. Gerçek ile temsil arasındaki sınırların kaybolduğu bu oyun, seyirciyi yalnızca bir tanık olmaya değil, bu arayışın parçası olmaya davet ediyor. Oyununun biletleri Biletinial'da satışa çıktı."
sanat,İranlı sanatçıdan yeni eser: Barış İçin Savaş,https://www.haberturk.com/iranli-sanatcidan-yeni-eser-baris-icin-savas-3791362,"Dünyayı Azarnegari sanatıyla buluşturan ve yeni bir akım başlatan, Ahad Saadi’nin""War For Peace / Barış İçin Savaş” adlı yeni eserinin lansmanı önceki gün Hilton Istanbul Maslak'ta yapıldı. Tarihçi ve yazar Prof. Dr. İlber Ortaylı’nın açılış konuşmasını yaptığı davete Arzu Kunt, Bekir Aksoy, Nasuh&Mine Mahruki, Mehmet Sungur, Mine Aksu, Selcen Gür ve Hüseyin Özer gibi birçok ünlü isim katıldı. Saadi’nin daha önceki sergilerini de ziyaret eden Prof. Dr. İlber Ortaylı, ünlü sanatçının boya ve kalem kullanmadan hazırladığı tablo ve objelerine her seferinde yeniden hayran kaldığını ifade etti. Bu eser için 4 bin 200 saat çalıştı Ahad Saadi, yaşam mücadelesini temsil ettiğini ifade ettiği son eseri War For Peace / Barış İçin Savaş hakkında kısa bilgiler verdi. Eserini ortaya koyabilmek için 4 bin 200 saat çalıştığını anlatan Saadi, davete katılarak bu heyecanı kendisiyle paylaşan herkese teşekkürlerini sundu ve eserle ilgili şunları söyledi: “Barış İçin Savaşne anlatıyor derseniz, kısaca yaşam mücadelesi derim. İnsanların ve canlıların birbiriyle sonsuz mücadelesi… Bu mücadeleyi barışın simgesi olan, onu temsil eden zeytin dalıyla göstermek istedim. Mücadelenin en sonunda ne oluyor, sonu nereye varıyor? Kim bilir! Ben kendimce resmettim ama herkes elbette kendine göre yorumlayabilir.”"
sanat,"Gilgameş, ilk kez 16. Uluslararası İstanbul Opera ve Bale Festivali'nde perde açıyor",https://www.haberturk.com/gilgames-ilk-kez-16-uluslararasi-istanbul-opera-ve-bale-festivali-nde-perde-aciyor-3791247,"İstanbul Devlet Opera ve Balesi'nin (İDOB) hazırladığı, Ahmet Adnan Saygun'un bestelediği Gilgameş operası 16. Uluslararası İstanbul Opera ve Bale Festivali kapsamında ilk kez 17 Mayıs'ta Atatürk Kültür Merkezi'nde (AKM) sanatseverlerle buluşacak. Bilgisizlikten bilgiye geçişi tasavvufi bir şekilde ele alan eserle Doğu ve Batı'nın çok sesliliğinin iç içe izleyiciyle buluşması hedefleniyor. Eserde, Allah, sevgi, ilahi aşk gibi tasavvufi kavramlarla tarihten izler de yer alıyor. Caner Akın'ın rejisörlüğünde teknoloji ile sahne teknikleri harmanlanarak sahneye koyulacak gösteride, Türkiye'de ilk kez opera sahnesinde görülebilecek bir görsel şölen izleyicilerin beğenisine sunulacak. Gösteriye ilişkin AA'ya açıklamada bulunan İDOB Müdürü ve Genel Sanat Yönetmeni Caner Akgün, 1962'de Saygun tarafından yazılmaya başlanan eserin 1983'te tamamlandığını belirterek, ""Gılgamış destanından librettosunu kendisi oluşturdu. Bu anlamda çok önemli. Ahmet Adnan Saygun, Cumhuriyet tarihimizin ilk bestecisi ve ilk operamızın da bestecisi. Tozlu raflardan Ahmet Adnan Saygun hocamızın 'Gilgameş' eserini çıkardık, dijital ortama geçirdik ve dört aydır orkestramız, koromuz, solistlerimiz ve bale topluluğumuzla çok yoğun bir çalışma içerisindeyiz"" dedi."
sanat,İstanbul Müzik Festivali açılış konseri Tekfen Filarmoni'den,https://www.haberturk.com/istanbul-muzik-festivali-acilis-konseri-tekfen-filarmoni-den-3791086,"İstanbul Kültür Sanat Vakfı (İKSV) tarafından, Borusan Holding sponsorluğunda düzenlenen 53. İstanbul Müzik Festivali, 11-26 Haziran tarihleri arasında müzikseverlere klasik müziğin yıldızlarıyla dolu bir program sunmaya hazırlanıyor. İstanbul’un en prestijli salonlarıyla çok özel mekânlarında gerçekleştirilecek22konserde, dünyanın dört bir yanından seçkin orkestraları ve önemli solistleri ağırlayacak53. İstanbul Müzik Festivali’nde;NDR Elbphilharmonie Orchester, Camerata Salzburg, Geneva Camerata,Borusan İstanbul Filarmoni Orkestrası, Tekfen Filarmoni Orkestrası, Bulgaristan Ulusal Filarmoni Korosu,Slovak Filarmoni Korosugibi prestijli toplulukların yanı sıraHélène Grimaud, Frank Peter Zimmermann, Rafał Blechacz, Gautier Capuçon, Alexandre Kantorowgibi yıldız solistlerin aralarında olduğu45’in üzerinde sanatçı ve topluluk izleyicilerle buluşacak. Büyük orkestralar, yıldız şef ve solistler festivalde izleyiciyle buluşuyor AÇILIŞ KONSERİ: TEKFEN FİLARMONİ ORKESTRASI & BULGARİSTAN ULUSAL FİLARMONİ KOROSU 11 Haziran Salı, 20.00, Atatürk Kültür Merkezi Türk Telekom Opera Salonu"
sanat,Frankfurt Türk Film Festivali için geri sayım başladı,https://www.haberturk.com/frankfurt-turk-film-festivali-icin-geri-sayim-basladi-3791094,"Uluslararası Frankfurt Türk Film Festivali Başkanı Hüseyin Sıtkı, basın toplantısının açılışında yaptığı konuşmada festivalin çeyrek asırlık yolculuğuna ve bu yıl izlenecek programa dair detayları paylaştı. Sıtkı, ""25. kez düzenlenecek olan festival ilk etkinliğinde, nostaljik ve coşku dolu bir etkinlikle açılış yaptı"" dedi. Etkinlik için Yeşilçam'ın büyülü atmosferinden ilham aldıklarını belirten festival başkanı, ""10 Mayıs Cumartesi akşamı Frankfurt’un sevilen kültür mekânlarından Kunstverein Familie Montez’de gerçekleşen Yeşilçam Partisi, yaklaşık 150 kişiyi bir araya getirdi. Eski Türk filmlerinden fırlamış kostümleriyle katılımcılar geceye renk katarken, en iyi kostüm ödülünü kazanan davetli de gecenin yıldızı oldu. Ödülü kazanan davetli “Adile Naşit” kostümüyle partiye renk kattı” diye konuştu. Festivalde Onur Zamanı: Suna Keskin ve Ahmet Mekin’e Özel Takdim Festival Başkanı Hüseyin Sıtkı, konuşmasının ardından bu yılın Onur Ödülleri sahiplerinden usta tiyatro ve sinema oyuncusuSuna Keskin’e ödülünü takdim etti. Almanya’daki açılış programına seyahat koşulları nedeniyle katılamayan Keskin, ödülünü özel bir törende aldı. Duygulu anlar yaşayan usta sanatçı, bu anlamlı ödül için teşekkür ederek, festivale başarılar diledi."
sanat,Üstün Akmen Tiyatro Ödülleri adayları açıklandı,https://www.haberturk.com/ustun-akmen-tiyatro-odulleri-adaylari-aciklandi-3791002,"2016-2017 Tiyatro Sezonu'ndan bu yana devam eden ve merhum tiyatro eleştirmeni, gazeteci ve yazar Üstün Akmen’in anısına düzenlenen Üstün Akmen Tiyatro Ödülleri bu yıl 9. kez gerçekleşiyor. Üstün Akmen Tiyatro Ödülleri Tören Gecesi 04 Haziran 2025 Çarşamba günü saat 20:00’de Kıvanç Terzioğlu’nun sunumu ile Caddebostan Kültür Merkezi’nde gerçekleşecek. ""Üstün Akmen Tiyatro Ödülleri""nde Şaylan Akmen başkanlığında oluşan Seçici Kurul Üyeleri 2024-2025 sezonundaki oyunları izleyerek değerlendirdiler ve ödül kategorilerindeki ilk 5 adaylarını açıkladılar. ÜSTÜN AKMEN TİYATRO ÖDÜLLERİÜST KURULU: Anta Toros – Oyuncu Ataol Behramoğlu - Şair -Yazar - Çevirmen- Edebiyatçı Güler Berkin – Avukat Nevra Serezli - Oyuncu Suna Keskin - Oyuncu Tamer Levent -Oyuncu -Yönetmen- Yazar- Sanat Yönetmeni ÜSTÜN AKMEN TİYATRO ÖDÜLLERİ SEÇİCİ KURUL ÜYELERİ: Şaylan Akmen - Başkan Ayhan Doğan - Sahne ve Müze Tasarımcısı"
sanat,BKM 30. yılında Guns N’ Roses'la tarih yazacak,https://www.haberturk.com/bkm-30-yilinda-guns-n-roses-la-tarih-yazacak-3790904,"BKM, 30. yılını kültür ve sanat vizyonunu yansıtan dev bir stadyum konseri ile taçlandıracak. T.C. Kültür ve Turizm Bakanlığı’na bağlı Türkiye Turizm Tanıtım ve Geliştirme Ajansı’nın (TGA) katkılarıyla, rock müziğin efsane grubu Guns N’ Roses, 2025 Avrupa ve Orta Doğu turnesi kapsamında, 2 Haziran’da Beşiktaş Tüpraş Stadyumu’nda konser verecek. Axl Rose, Slash ve Duff McKagan yeniden bir arada! Dünyanın dört bir yanında milyonlarca hayranı peşinden sürükleyen grup, İstanbul’da tam kadro orijinal kadrosuyla sahne alacak. 1993’teki efsane konserin ardından, 32 yıl sonra aynı stadyumda yeniden tarih yazılacak. Türkiye’de 30 yılı aşkın süredir kültür, sanat ve eğlenceye yön veren BKM, 30. yılında da dünya yıldızlarını müzikseverlerle buluşturmaya devam ediyor. Türkiye’nin en büyük açık hava müzik etkinliği olan bu organizasyon, BKM’nin sanata katkısını bir kez daha gözler önüne seriyor. Gecenin açılışını, sahne enerjisiyle öne çıkan Amerikan rock grubu Rival Sons yapacak. Gecenin finalinde ise sahne, tüm zamanların en çok konuşulan rock gruplarından biri olan Guns N’ Roses’a teslim edilecek. Ön satış döneminde rekor ilgi gören konserin biletleri hızla tükeniyor. Tarihi bir ana şahit olmak için yılın en büyük konserini kaçırmayın..."
sanat,Cannes Film Festivali'nde Altın Palmiye için 22 film yarışacak,https://www.haberturk.com/cannes-film-festivali-nde-altin-palmiye-icin-22-film-yarisacak-3790903,"Fransa'nın güneyinde bulunan Cannes şehrinde bu yıl 78'ncisi düzenlenen Cannes Film Festivali kapılarını açtı. Festival Juliette Binoche'un başkanlığındaki jürinin tanıtımı, Ukrayna'ya ithafen üç filmlik bir seçki ve açılış filmi olan Amélie Bonnin'in Fransız yapımı romantik filmi Leave One Day ile başladı. Açılış töreninde, 'Taxi Driver'ın Cannes'da Altın Palmiye kazandığı 49 yılın ardından, Robert De Niro'ya Onursal Altın Palmiye takdim edildi. Cannes ayrıca nostaljik bir dokunuşla açılışını taçlandırdı. Charlie Chaplin'in The Gold Rush (Altına Hücum) filminin restore edilmiş hali, filmin 100. yılına özel olarak gösterildi. Fransız Rivierası'nda gerçekleşen görkemli 12 günde Mission: Impossible – The Final Reckoning, Spike Lee imzalı Highest 2 Lowest ve Ari Aster’in Eddington gibi filmlerin gösterimleri gerçekleşecek. BÜYÜK ÖDÜL İÇİN 22 FİLM YARIŞACAK Juliette Binoche'un başkanlık ettiği ve jüri üyeleri arasında Halle Berry ve Jeremy Strong'un bulunduğu festivalin büyük ödülü Altın Palmiye için 22 film yarışacak."
